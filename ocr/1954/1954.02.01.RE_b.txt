
P.E.N.’in Türkiye kolu kurulduğundan beri dört yıl geçti.
   
Bu dört yıl içinde ya üç ya dört defa milletlerarası P.E.N. kongresi yapılmış olmalıdır. P.E.N.’in Türkiye kolu kurucularına ve üyelerine de bu dört yıl içinde ve o milletlerarası kongrelerde herhalde birtakım görevler düşüyordu. P.E.N.’in Türkiye kolundan çağdaş Türk edebiyatına elçilik etmesi beklendiğine göre, bu görevlerini nasıl yapıldığı, yahut neden yapılmadığı herkesi ilgilendirir.
   
Fakat P.E.N.’in Türkiye kolunun dört yıl içindeki çalışmalarına dair şimdiye kadar hiç bir şey duymadık.
   
Onun için, adlarını bile bilmediğimiz P.E.N. üyelerinden, dört yıldır ne yaptıklarını, edebiyatımızıa nasıl elçilik ettiklerini sormamız, bunu bir dergi yahut gazete açıklamalarını istememiz çok görülmemelidir.
   
Birşey yapmamış olsalar bile, bu vesile ile dışarıya karşı edebiyatımızı temsil görevini omuzlarına yüklenmiş bulunan edebiyatçılarımızın adlarını öğrenmiş oluruz.

Bülend ECEVİT
