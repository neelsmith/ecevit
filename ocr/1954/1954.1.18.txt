GÜNÜN IŞIĞINDA:

GüHazelena

Bir savaşa girenlerden kiminin gözünde, kiminin sözünde bir «Güzel Helena» vardır.

Kanlar onun uğrunda dökülür, canlar onun uğrunda alınır. Ama «Güzel Helena» gerçekten gözde mi, yoksa yalnız sözde midir, orası Truva düşmeden belli olmaz.

Değerli şair Selâhattin Batlı, şimdi Büyük Tiyatro'da oynanan eserinde, «Güzel Helena» yı yalnız sözde bırakanların, Truva bir kere düştükten sonra gözleri talandan, intikamdan başka şey göremiyenlerin, yıllarca bir «Güzel Helena» adına savaşıp bütün bir milletin umudunu ona bağladıktan sonra, zafer günü, «Güzel Helena» yı unutan ve utandıranların hikâyesini anlatıyor.

Onların elinde zafer, şairin diliyle, bir «zavallı zafer» dir.

Onları, kolunun gücü, gözünün pekliği, yüreğinin temizliği ve inanciyle zafere ulaştıran Aşil, zafer kazanıldıktan sonra, onların okuyla arkadan vurulmaya mahkûmdur.

Kim demiş «Güzel Helena» eski çağlar üstüne yazılmış, bir dramdır diye!

«Güzel Helena» dramı çağımızda az mı oynanmış ve oynanmaktadır!

Zafer kazanıldıktan sonra unutulan «Güzel Helena», ve zafer günü arkasından vurulan «Aşil», bize hiç de yabancı gelmiyor.

Bülend   ECEVİT
