Sözün doğrusu, biz, sanat ve bilim adamlarının dışarı gitmelerinde bir fayda göremeyiz. Ama, bir seferde yüzlerce işsiz güçsüz insanın, sırf eğlenmek ve tebdili hava etmek için, yanlarına hadsiz hesapsız döviz alarak Kazablanka’ya, Havana’ya, Miami’ye gitmelerinde büyük faydalar görürüz. Nedir bu faydalar derseniz, Osmanlı haremlerinin şalvarlarından bozma esvaplarla, eski Türk kahvelerinin nargileleriyle, Avrupa ve Amerika’ya modern Türkiye’yi tanıtacaklardır!
    
Kimlere döviz verilir, kimlere verilmez? Bunun için uzun uzun kararnameler hazırlamıya ne hacet!.. Bizim döviz siyasetimiz iki maddede anlatılabilecek kadar basittir:
    
1.	Garplılığa döviz yok, şarklılığa döviz var.
    
2.	Kafaya döviz yok, kol ve bacağa döviz var.

Bülend ECEVİT
   

