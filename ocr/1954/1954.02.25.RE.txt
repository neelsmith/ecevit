Yeni Ulus 25.2.54

GÜNÜN IŞIĞINDA:

Ejder gene uyanacak mı?
   
Kendilerinde bir değer, bir çalışma isteği olmıyanların gün lerini gün edebilmek için baba miraslarını har vurup harman savurmaları gibi, bizim demok rgsi kahramanlarımız da, kendilerine miras kalan devrimi e - ri, daha ileri, daha güçlü bir Türkiye kurmak için sermaye yapacak yerde, bol keseden harcadılar. Seçim pazarında devrimleri bozdurup oy aldılar. Bu oylarla, bütün mirasyediler gibi, ertesi olmıyan bir ikbal günü sürdüler.
   
Fakat devrimler, hâzinedeki altınlar gibi tükenivermedi. Az da olsa bu mirastan bugüne de bir şeyler kaldı.
   
Şimdi, yeni seçimler yaklaşırken, o birkaç parça mirasa dört elle sarılanların içini gene bir kaygıdır alıyor: Devrim ler bu sefer de seçim pazarına dökülecek midir? Bu mirasın son artıkları da, mirasyedilerin biraz daha ikbalde kalabilmeleri için, seçim pazarında yok pahasına elden çıkarılacak mıdır?
   
İlkin, kendisine yardımcı o- lur diye irtica ejderini uyandıran, sonra, kendisini de yutmı- ya hazırlandığını sezince, bu ejderi sindirmek bahanesiyle hürriyetleri kısan Demokrat Parti, şimdi, geçen seçimlerdeki o azılı yardımcısını hafif uykusundan gene uyandıracak mıdır?
   
Neden korksunlar?.. Seçimlerin ertesinde hürriyetlerimizi biraz daha kısıp o ejderi gene uyutamazlar mı? Artık u- yutamasalar bile, o ejderle büs bütün birlik olamazlar mı?
 
Birkaç aydanberi sinmiş görünen mürtcciler, seçim mücadelesini kim bilir ne ümitlerle bekliyorlardır!.. Gene meydan onların olacak mıdır?
   
Eğer meydan gene onların olursa... Eğer meydan gene, Atatürk’ün Büyük Nutkunda sözünü ettiği “din oyunu aktörleri” ne kalırsa, bu artık, facialarla dolu bir oyunun belki de son perdesi olacaktır. Per de yıkılıp viran olacaktır.
   
Atatürk’ün Gençliğe Hitabına cevap yazmıya çağrılan Türk gençliği, cevabım bu seçimlerde yazarsa yazar, yoksa artık onun yazacağı cevap belki de bir mezar > kitabesinden başka bir şey olmıyacaktır.

Yeni Ulus 26.2.54
