 
Bu toplantılarda beylik ve hafif şiirler kadar bazı üstün şiirleri de alkışlatan nedir? Bu toplantılarda iki üstün şiirden biri alkışlanır da biri neden alkışlanmaz?
   
İşte şiir toplantıları, iyi niyetli şairlerin kafasında bu soruları uyandırsa, onlara bu soruların cevabını aratsa gerektir.
   
Şair, okuyucu ve dinleyicisiyle arasında bir asma köprü kurarken, yalnız kendi bulunduğu kıyının değil, karşı kıyının da toprağını bilmelidir. Şiir toplantıları şaire bunun için karşı kıyının da toprağını öğrettiği için yararlıdır.

Siz, anlıyabildiğim kadar, köprüyü kuran şairin karşı kıyıya geçip orada yerleşebilceğini düşünürek üzülüyorsunuz. 

Ama bunun için üzülmeğe değer mi? Kalan kalsın karşı kıyıda!. Öylesinin adını defterden siliverirsiniz. Adı bu yüzden silinmiş,  mısraları yalnız kıraat kitaplarında kalmış az mı şair vardır?

Bülend ECEVİT

