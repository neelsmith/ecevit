Her iki hâlde de, sokaklarda görülen bu manzara bir içtimaî derttir ve bu içtimaî derdin sorumlusu devlettir.

Haykırışları ve tozlu mallarıyla sokakları dolduran seyyar satıcılar, hastahanelerde yer bulamıyan hastalar, ihtikâr yapanlar, karaborsacılık yapanlar, kaçak kat yaptıranlar, gecekondular, ve daha, pencereden baktığımız, bir sokakta on adım yürüdüğümüz zaman gözlerimiz önüne serilecek bir sürü canlı mesele ki hepsini bir kalemde geçelim!
   
Fakat, insanlarının geceleri sokaklarda yatmadığı, sokaklarının doğdukları gün sakat edilmiş dilencilerle dolup taşmadığı, büyükleri dalga geçerken ufacık çocuklarının sırt hamallığı yapmadığı bir Türkiye istemek, imkânsız bir şey mi istemektir?

Bülend ECEVİT

