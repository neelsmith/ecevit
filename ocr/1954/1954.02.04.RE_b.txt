Yayın organlarımızın arkeolojiye ilgisizliği biraz da arkeolojik haberalma yollarının bulunmamasından ileri geliyordur. Bu eksikliği gidermek arkeologlarımıza düşer.
   
Bugün, Türkiye’de yapılan kazıların sonuçları, yabancı dillerde popüler kitaplar basan yayınevleri tarafından bile yayınlanmaya başlamıştır. Bizim de kitapçı vitrinlerimizde artık böyle eserler görülebilmelidir.
   
Arkeolojik haberalma, belki askerî ve siyasî haberalma kadar hayati değildir ama, en az onlar kadar insanî bir ihtiyaçtır. Arkeologlarımıza, önce bizde böyle bir ihtiyacı uyandırmak, sonra da o ihtiyacı karşılamak düşüyor. Zor bir iş ama yapsınlar!

Bülend ECEVİT

