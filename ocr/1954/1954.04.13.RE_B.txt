GÜNÜN IŞIĞINDA

Demokrat Partinin diktatörlük beyannamesi

Zafer gazetesinde dün, imza yerinde içi boş bir yıldızla çıkan, ve belli ki bu partinin en yetkili bir şahsiyetti tarafından yahut onun ağzından kaleme alınmış «Demokrat Parti listeleri gecekondu sahası değildir» başlıklı yazı, Demokrat Parti içinde diktatörlüğün ilânıdır. Demokrat Parti bir daha iktidara gelecek olursa, bu açık diktatörlük ilânının derhâl bütün memlekete teşmil edileceğinden şüpheye yer yoktur. Hattâ, insanın ifade etmekten bile ürktüğü daha korkunç bir ihtimâl de akla geliyor: Bu diktatörlük beyannamesiyle D.P. yoklama kurulları üyelerinin siyasi haklarına yapılan tecavüz, genel seçimler D.P. nin yenilgisiyle neticelenirse, belki bütün Türk seçmenlerinin siyasi haklarına yapılmak istenecektir. Fakat böyle bir şeye kalkışacak diktatör kop yaları, karşılarında, kuzu gibi bir Demokrat Parti topluluğu bulamıyacaklardır.
   
Hikâye şu:

Amerika’da, Birleşmiş Milletlerde çalışan bir Çanakkaleli vatandaş, hemşehrilerrinin isteği üzerine, Çanakkale’de Demokrat Partiden adaylığını koymak için müracaat ediyor, Demokrat Parti yoklama kurulu da kendisini aday seçiyor. Şimdi Zafer gazetesindeki diktatörlük beyannamesinin bu konuda ileri sürdüğü mütalâaya bakın:
      
«Nasıl olur da, Demokrat Parti mücadelesine aslâ katılmamış ve daha düne kadar bunun yabancısı kalabilmiş bir insan, teşkilâtı ikna ve iğva ederek, kollarını sallıya sallıya bu partinin listesinde kendine yer temin eder?»
   
Bu vatandaşın büyük bir kabahati daha neymiş, onu da beyennameden okuyalım:
   
«Usulen, mebusluğunu yapacağı partinin merkez teşkilâtı ile tanışması lâzımdır. Bu zat bunu yapmıyor. Çanakkale il teşkilâtına müracaatı kâfi görüyor.»
   
Bunlar yetmiyormuş gibi, bir kabahati daha var:
   
«Sadece üye olmak istese, gene mesele yok. Fakat mebusluk istiyor. Ve teşkilâtın müsamahası ile, mahallî listede yerleşmeğe muvaffak olarak, bu listenin içinde ötedenberi hizmet görmüş, parti uğruna mücadele etmiş [...]


[...]tır, bu hak nasıl tanınmıyabilir? Beyannamede bunun da cevabı hazır:
  
«Parti işleri... müktesep haklar kaidesine göre muamele göremez.»
  
Hangi oy hakkından bahsediyonsunuz?..

Bülend ECEVİT

DÜZELTME
  
Bülend Ecevit’in, dün çıkan «Hoşnutsuz Demokratlar başlıklı yazısında, ikinci paragrafın sondan ikinci satırında, «bilmiyoruz» kelimesinden sonra şu cümle olacaktır: «Yeni Ulus ancak, Genç Demokratların üzerlerindeki baskıdan duydukları hoşnutsuzluğu belirtmiştir.» Sondan üçüncü paragrafta, onuncu satırdaki «partilerden» kelimesi «partilerinden» sondan ikinci paragrafta, ikinci satırdaki «yenileme» kelimesi, «yenilme» olacaktır.	
