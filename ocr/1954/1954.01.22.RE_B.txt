GÜNÜN IŞIĞINOA:

Okuyucuya meydan okuyan gazete

İngiltere, Avrupa’da en çok gazete satılan memlekettir. Dünyada da Japonya’dan sonra ikinci gelir. Günlük gazeteler içinde satışı 4.400.000 i, pazar gazeteleri içinde de 8.400.000’i aşan gazeteleri vardır.

Büyük İngiliz gazetelerinden satışı en düşük olan “Manchester Guardian”dır. Bu gazete, günde 138.00 satar. İngiltere için gülünç bir sayı...
     
Manchester Guardian’ın okuyanı azdır ama, duyanı çoktur. Bu gazete, dünya gazetelerinin en önde gelenlerinden, sözüne en çok güvenilen, adına en çok saygı beslenenlerinden biridir.
   
Manchester Guardian, satışının düşüklüğüne rağmen bu şerefli mevkie nasıl erişmiştir?
   
Okuyucusuna meydan okumakla!
   
Bu meydan okuyuş, belki en güzel ifadesini, Manchester Guardian’ın bazı dergilere verdiği ilânlarda bulmakladır. Manchester Guardian bu ilânlardan birinde kendi reklâmını şöyle yapıyor:
   
“Herkes biliyor ki basın hürdür. Bir gazete her istediğini basabilir. Ama popüler olabilmek için, bir gazete okuyucusunun istediğini basmak zorundadır. İşte Manchester Guardian, hiçbir zaman bile bile bunu yapmamış bir gazetedir. Manchester Guardian açık konuşmayı tercih eder.  

“Milyonlarca okuyucu kazanmak gibi hayallerle yolunu şaşırmaksızın, bildiği yolda gider. Okuyucularına saygı besler, ama, onlara kur yapmaz.  

“Manchester Guardian, dalkavukluğa ihtiyacı olmıyanların gazetesidir. Doğruluğu popülerliğe üstün tutan bir gazetedir. Hür kafalı insanlar için çıkan hür kafalı bir gazetedir.  

“Yapacağınız seçme basittir: Ya sizin uşağınız olan bir gazeteyi okursunuz, ya da kafaca denginiz olan bir gazeteyi. Hangisini isterseniz!”
  
Bir memlekettekin basını, okuyucularına böyle meydan okuyabilen gazetlerle yükselir.

Bülend ECEVİT
