Öğrencilerdeki yabancı dil bilgisinin yetersizliği, hâli ile, okulları ve fakülteleri çoğu zaman tek kitap usulüne bağlamakta, bu usul de, öğrencilere, kendi kendine öğrenme, araştırma ve yaratıcılık zevkini verememektedir. Tek kitap usulü yüzünden, çoğu öğrenciler, dar bir görüşle, ve doğmacılığın rahatlığına ve kaygısızlığına alışmış bir kafayla diplomalarını almaktadırlar. Kürtürel ve bilimsel hayatın gelişebilmesi için belki de baş şart olan şüphecilik, bu tek kitap usulü yüzünden öğrencilere aşılanamamaktadır.

Bu durumda okullarımız ve üniversitelerimiz baltalara sap yetiştirmekten başka bir işe yaramış olmuyorlar. Bir baltaya sap olmaktan daha ileri gidebilmiş gençlerimiz elbette vardır, ama, onlar, bu durumların okulalrımıza ve üniversitelerimize borçlu değillerdir. Onlar, eğitim sistemimizdeki yetersizliği sezip kendi başlarının çaresine bakmış olan gençlerdir.

Bülend ECEVİT

