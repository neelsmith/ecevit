12 Mart 1954

Amerikadan mektup:

Düzenlenmiş yaramazlık

Azizler Gecesinde Amerika'lı ana babaların cocuklara yaptığı azizlik - Elimde tepsi kadar pastayla sokakta nasıl kalakaldım!

Yazan: Bülend ECEVİT

EKİM sonlarına doğru idi, bir papaz gazeteye telefon etti:	
    
Sizi 3O ekimde Azizler Gecesine davet etmek istiyordum, dedi.
    
— Hangi kiliseye? dedim.
   
— Kiliseye değil, bir ilkokula! dedi.
  
— Azizler Gecesi niçin kilisede değil de ilkokulda kutlanıyor?
 
— Çünkü, dedi, Amerika'da Azizler Gecesi çocukların yaramazlık gecesidir.
   
Sonradan öğrendiğime göre, Azizlerin ruhlarını dünyaya yollayarak muziplik, daha doğrusu, bizim dilimize girmiş bir deyimle "azizlik" yaptıkları rivayet olunan bu gecede Amerikalı çocukların da Azizlerle beraber coşması ve hor türlü haşarılık yapması âdetmiş, öyle ki bu yüzden yakın zamanlara kadar çocuklar arasında ölümle sona eren şakalar bile olurmuş.

Amerikalıların tehlikeli olaylarla başa çıkmak için iki usulleri var: Birincisi tehlike âmilini ortadan kaldırmak; ikincisi, tehlikeyi düzenâ sokmak.

Birincisini başaramazlarsa İkincisini deniyorlar. Azizler Gecesinde de, Azizlere söz geçirip tehlike âmilini ortadan kaldıramıyacaklan için, ikinci yolu? seçmiş, çocukların yaramazlığını düzene sokmayı kararlaştırmışlar.

Hem böylelikle yılın başka günlerinde de çocukların fazla yaramazlık yapması önleKniyormuş. Çünkü, işi biraz azıtmaya başlayan bir çocuğa, annesiyle babası, "çocuğum sabret, Azizler Gecesine şunun şurasında -meselâ- 340 gün kaldı, hele o gece gelsin, dilediğin kadar yaramazlık edersin" diyorlarmış, çocuk da ekseriya bunu makûl karşılayıp Azizler Gecesini bekliyormuş.
    
İşte telefondaki papaz da beni kilise ve ilkokul himayasinde çocuklar için tertiplenen böyle bir yaramazlık gecesine davet ediyordu. Buraya gelişimin hikmeti öğrenmek, ne olursa olsun öğrenmek olduğu için, nazik papazın davetini hemen kabul ettim. 

30 Ekim akşamı. beni gazete idarehanesinden alacaktı.
   
O akşam saat 7 de, üniversite  öğrencisine benziyen, spor giyinmiş, genç ve sevimli bir adam geldi. Buranın papazları böyle! Sokak için özel kılıkları, kareketleri, âdetleri yok. Herkes gibi, yaşayıp; herkes gibi giyiniyor, herkes gibi gülüp eğleniyorlar. Avrupa’nın kendini ağırdan satan karalar giyinmiş; ciddî papazları yanında bu iddiasız, şen, hafifmeşrep Amerikan papazları insanın içini ferahlatıyor. 
   
Otomobilde genç papazın hanımı da vardı. O da herhangi bir genç Amerikan Kadını gibi iddiasız, neşeli ve şıktı.
   
ilkokula varınca doğru yemekhaneye girdik. Bütün babalar abla ve ağebeyler ve o gece Azizler şerefine aizlik yapmakla mükellef küçük çocuklar, akşam yemeği yiyorlardı.. Biz de kafeteryadan yemeğimizi alıp uzun masalardan birine oturduk. 

Büyükler aralarında konuşup gülüşüyor, çocuklarsa sakin sakin onlara bakıyorlardı. 

Yaramazlıklar ne zaman başlayacak diye sordum.

Meğer okulun başka bir târafında başlamış bile!  Yemeğimizi bitirdikten  sonra, bir çocuğun ikram ettiği horoz şekerlerimizi eme eme, papaz ve hanımıyla birlikte okulun yaramazlıklar tarafına geçtik.	
   
Uzun bir koridor boyunca tezgâhlar kurulmuştu. Bu tezgahların başında canavar kılığına  girmiş babalarla erkek kılığına girmiş  maskeli anneler oturuyor. küçük büyük kim olursâ. olsun her geçen gün bir bahaneyle para alıyorlardı. Böylece elde edilen gelirle okulun çeşitli ihtiyaçları karşılanırmış.

Koridor üzerindeki odalardan biri «cehennem» di. Paramızı verip «cehennem»e girdik. Karanlık odadalarda bazı anneler babalarla, öğretmenler şeytan kılığına girmiŞ; küçüklü büyüklü günahkârları kor kutuyorlardı.? Fakat  verdiğimizi paranın, değerince korkmadan çıktık.

Öbür odalarda büfeler ve nişangâhlar vardı. Nişangâhların  önünde çocuklar bütün paralarını harcıyor, fakat hiçbir şey kazanamıyorlardı. Armağanlar hep, ne de olsa daha iyi nişan alan büyüklere gidiyordu. Ben bir çift çorapla bir küçük şişe lâvânta kazandım. 	
    
Koridorun sonunda gene 10 sentimizi verip «danslı pasta» salonuna girdik Talihini denemek istiyenler bir plâğın ahnegine uyarak sıraların çevresinde dolanıyorlardı; müzik ansızın kesilince hakemlerin gizlice işaretledikleri bir noktada bulunan kimse kocaman bir pasta kazanıyordu. Daha işin ne olduğunu anlayamadan benide sıraya soktular. Aramızda tek bir çocuk yoktu. Hepsi bir köşeye sinmiş şaşkın şaşkın büyükleri seyrediyorlardı. Benim arkamda şeytan kılığına girmiş bir kadın, önümde de papaz vardı. Genç papaz; müziğin ahengine uyarak kâh havaya sıçrıyor,  kâh zıplıya zıpîıya yürüyor, kâhhavada elini kolunu sallıyordu. İşin içyüzünü öğrendikten sonra, ya pasta ba

