2 Temmuz 1954

Normalleşen  Türkiye

Kırşehir’in ilçe yapılması lehinde Büyük Millet Meclisinde söylenen sözler ciddiye ye alınır ya alınmaz. Bu sözler eğer ciddiye alınmıyabllirse, ağlanacak halimize güler geçeriz. Fakat mutlaka ciddiye alınması gerekiyorsa, gülünecek halimize ağlamaktan başka yapabileceğimiz iş yoktur.

İşte size, Kırşehir halkının oyunu Cumhuriyetçi Millet Partisine vermesini İzah eden bir söz:

«Bu vilâyetin, İçtimaî ve siyasî bünye itibariyle bir anormallik göstermekte olduğunu İnkâr etmek kaabil değildir.»

Bu sözü ciddiye almayıp da gülebilsek ne iyi olurdu!

Ama bu sözleri bir Başbakan Meclis kürsüsünde söylemiştir. Onun için mecburuz ciddiye almaya! Bu sözleri dinler yahut okurken gülmemiye mecburuz.

Fakat İçin İçin ağlamaktan da kimse, ne iktidar, ne o iktidarın Başbakanı bizi alıkoyamaz! Bu, elimizden alınmamış ve alınamıyacak son hürriyetlerimizden biridir.

Demokrasimiz artık şakayla ciddî, imkânsızla mümkün arasındaki sınırın ortadan kalktığı bir mertebeye erişti. Demokrasimiz bu mertebeye erişmekle, seçmen psikolojisini bir kalemde İzah edebilme imkânına da kavuşmuş olduk.

Bir kimse oyunu neden Demokrat Partiye vermiştir? Artık bunun İçin uzun uzun düşünmiye, memleketin sosyal ve ekonomik şartlarını göz önüne getirmiye lüzum yoktur. O kimse «normal» olduğu için oyunu Demokrat Partiye Vermiştir!

Oyunu Demokrat Partiden başka bir partiye verenlerse, «siyasî ve İçtimaî bünye» lerinde bir «anormallik» olduğu için böyle yapmışlardır.

Öyleyse sevinebiliriz: Türkiye geniş ölçüde normalleşmektedir! Hâlâ «anormal» kalan dört ilinde «normal» leştirilmesi için belli ki bu dört yılda her tedbir alınacaktır.
    
Fakat, Sayın Başbakan, sizin «normal» leştirmek için ameliyat edip kolunu budunu keseceğiniz iller içinde ve i- şinden atacağınız memur ve yargıçlar, ekmeğinden edece-ğiniz vatandaşlar arasında, hâlâ bu memleketi sîzlerin idare, edemiyeceğinize inanan birkaç milyon «anormal» Türk seçmeni kalırsa, onları da ba- ğışlayıverin! Bu kadar anormallik en sıhhatli bir bünyede bile olağan sayılmalıdır!

Bülend ECEVİT
