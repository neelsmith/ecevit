karşı gelmiye cüret edenleri o kanunlarla mahkûm eder, mallarını alırsın!
   
Bir ihtilâlciler toplantısında, gayeye ihanet eden birisi ileri geri lâf ederse, sıkarsın beynine kurşunu, öldürürsün! Kim kimde nhesap soracak?
   
Devrini doldurmuş bir mahkemenin kararına güvenip dededen kalma yaylâlarına sahip çıkan bir takım köylüler, yaylalarını, ona göz diken ihtilâlcilerden mi esirgediler, gönderirsin mitralyözlü adamlarını, «dur» diyeni kurşundan geçirtirsin! Varsın «Beyaz ihtilâl» e biraz da kan karışsın!
   
Bu seçim sonrası ihtilâlcilerine şimdi bir kere daha oy verecek olanlar, o kurşunlarla ölen Şemük'lü Gülbahar Dal’ın ahi tutmasından korkmıyacaklar mıdır? Korkmıyacaklarsa gerçekten cesur insanlardır. İhtilâlci dediğin öyle olmalıdır! Yufka yürekliden ihtilâlci olmaz.

Bülend ECEVİT
  
