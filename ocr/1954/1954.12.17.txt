17 Aralık 1954

UZAKTAN:	

Sayın Bayar’ın

izinde
    
Kuzey Caroline Üniversttesinin Chapel Hill'deki Gazetecilik Fakültesince Türk gazeteciliği hakkında konferans vermek üzere davet edilmiştim.

Konferansı sabah erken vereceğim için, geceyi Chapei Hürde geçirmem gerekiyordu. O gece beni misafir eden Fakülte Dekanı, evine girer girmez bana, «Editor and Publisher» dergisinin son sayısını uzattı, Amerika’daki basın mensupları için yayınlanan bu derginin Türkiye’ye dair başyazısını gösterdi. Tercümesini yolladığım bu başyazı, bugünlerde Halkçı'da çıkmış olmalıdır, (i) Başyazı, Türkiye’de basın hürriyetinin nasıl ortadan kaldırıldığını ve totaliter metodların nasıl uygulandığını anlatıyordu.
    
Dekan,

— Belki sizi müşkil durumda bırakmış olacağız ama, dedi, yarın konferansınızın sonunda size bu konuda sorular sormaya mecburuz.

O gece Dekan, birçok üniversite profesörlerini evine davetmişti. Hepsi  Cumhurbaşkanı Sayın Bayar’ın bu üniversiteye yaptığı ziyareti anıyor, kendisinden sitayişkâr sözlerle bahsediyorlar.

Bi... sonra söz, gazetelerde ... Türkiye'ye dair çıkan haberler ve New York Times» la «Editor and Publisher» in başyazılarına intikal etti.

Misafirlerin hepsi, bu haber ve başyazıları okumuşlardı. Güzel hatıralarım sakladıkları Sayın Bayar’ın başında bulunduğu bir iktidarın nasıl olup da böyle bir yol tuttuğuna akıl erdiremediklerini söylediler, ve bu gidişten Sayın Bayar’ın bizzat mesul olmadığı, bütün bu hareketlerin Bayar’ın arzusu hilâfına yapıldığı ümidini belirttiler.

Ertesi sabah konferansımın sonunda sorulan sorular, bana Amerika’daki en sıkıntılı dakikalarımı yaşattı. Hürriyeti insan haklarının en kutsalı bilen bu Amerika’lı üniversite ve basın mensuplarının gözünde ben, diktatörlükle idare edilen bir memleketin zavallı bir gazetecisi idim. Bir Amerika'lı aydının gözünde, bundan daha zavallı, bundan daha acınacak durumda bir insan olamazdı.
    
O dakikaların utancım, orada sorulan soruların bana verdiği aşağılık duygusunu, yaşadığım müddetçe içimden atabileceğimi ummuyorum.

Amerika'nın bu en eski devlet Üniversitesinde Sayın Cumhurbaşkanımızın bıraktığı güzel hatıralar, artık Türkiye’den gelen kara haber bulutlaryla kararmaktadır.

Bülent ECEVİT

