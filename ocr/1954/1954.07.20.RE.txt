GÜNÜN IŞIĞINDA:

Eğitim ve kültür
  
Doğu illerimizin eğitim ihtiyacını karşılıyacak yeni bir üniversite kurulması, yurdumuzda büyük bir boşluk dolduracaktır. Fakat kültür hayatımızdaki boşluklar yalnız üniversitelerle kapatılamıyacak kadar çoktur.
  
Kaldı ki bizde henüz üniversiteler, kültürel kalkınmamıza doğrudan doğruya hizmet eden birer kurum hâline gelememiştir. Bizde üniversiteler, halk deyimile bir «altın bilezik» edinmek için gençlerin 4-5 yıllarını geçirdikleri ,yüksek dereceli birer meslek okulu durumundadır. İnsana hayatta bir diploma lâzım olduğu düşüncesi zihinlerimizde ikinci, üçüncü plâna itilmedikçe, üniversite eğitimi başlı başına bir gaye olamıyacak, meslek edinmek için bir vasıta olarak kalacaktır.
  
Bunu da belki tabiî saymak gerekir. Memleketimizin ehliyetli memur ve meslek adamı kadroları doluncıya kadar, üniversite eğitiminin bir vasıta olmaktan çıkıp bir gaye hâline gelmesine belki imkân, hattâ belki de lüzum yoktur.
  
Fakat bu kadroların dolması daha çok yıllar ister. Bir kültürel kalkınma hamlesine girişmek için o kadar uzun bir zaman bekliyemeyiz. Bir yandan üniversitelerimizi çoğaltıp geliştirerek memleketin yüksek eğitim ihtiyacını karşılarken, bir yandan da, memleketin kültürel kalkınmasını hızlandıracak başka yollar aramak zorundayız.
  
Bu zorunluluğu görmüş Millî Eğitim Bakanlarımızın başında Hasan - Âli Yücel gelir. Kültürel kalkınmanın, bilhassa memleketimiz için, eğitimden ayrı bir dâva olduğu onun zamanında kavranmış ve Millî Eğitim Bakanlığının çalışma çevresi okul ve üniversiteler dışında da genişletilmiye başlamıştı.
    
Sayın Yücel’in Bakanlığından sonra çeşitli sebeplerle yavaş yavaş bırakılan bu görüşün son izleri, Demokrat Parti iktidarı sırasında büsbütün silinmiştir.
    
Eğer Millî Eğitim Bakanlığı çalışmalarının yalnız eğitim ihtiyaçlarımızla çevrelenmesi gerekli görülüyor, bu Bakanlığın omuzlarına daha başka görevler de yüklenmesi doğru bulunmuyorsa,

