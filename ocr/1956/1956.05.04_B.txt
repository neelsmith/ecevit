GÜNÜN IŞIĞINDA

Tuzağa düşürülen "Peri"

11 Aralık 1955... Dördüncü Menderes Hükümetinin Adalet Bakanı Prof. Hüseyin Avni Göktürk Adliye mensuplarına bir mesaj yolluyor:

—	Hak ve adalet mefhumunu her türlü mülâhazaların üstünde tutan anlayışımızın, anayasanın ve kanunların temiatı altında bize rehberlik edeceğine şüphe yoktur... Vatandaşlarımızın ve yurdumuzda barınan bütün insanların, sizlerin dağıttığınız adaletin yüksekliğine ve titizliğine olan inanışlarının artışı nisbetinde yurdumuzun bahtiyarlığının da artacağı tabiîdir.

*

14 Aralık 1599... Başbakan Menderes, B.M.M.'de Dördüncü Hükümetinin porgramını okuyor:

—	Emeklilik müddetinin daha evvel olduğu gibi 30 seneye çıkarılmasını, bazı menfî tefsir ve telâkkileri de önliyeceği ve mevcut ise bir huzursuzluğu ortadan kaldıracağı için faydalı görmekteyiz.

10 Ocak 1956... Adalet Bakanlığı bütçesi B.M.M. Bütçe Encümeninde görüşülürken, Adalet Bakanı Prof. Hüseyin Avni Göktürk yargıç teminatı konusunda şöyle konuşuyor:

—	Hakimlerimiz her türlü tesirlerden, müdahalelerden azade olarak vazife görmektedirler... Hükümet mevcut teminata hassasiyetle riayet ettiği gibi, bu husustaki bazı aksalıkları da kaldırmak yoluna gitmiştir. Meselâ hakimlerin emeklilik hakkını eski hâline ifrağ edecek olan kanun lâyihası Meclis Umumi Heyetine gelmek üzeredir.

*

25 Şubat 1956... Adalet Bakanı Prof. Hüseyin Avni Göktürk'ün Bütçe görüşmeleri sırasında B.M.M.'de yaptığı konuşmaya dair Zafer gazetesinde çıkan özetten bir parça:

—	Hakimlerimizin daha geniş teminata sahip kılınmalarını da "amalimizdir" diye izah eden Vekil bunun hukuk nizamımızın gelişmesiyle mütenasip bir şekilde gelişeceğini, bu arada yeni anayasa çalışmaları dolayısile şüphesiz hakim teminatının ele alınacağını, hakimler kanununun ıslahı ve tadili vesilesiyle bu teminat bahsinde durulmasının tabiî olduğunu kaydetmiştir.

Derken, 3 Mayıs 1956 tarihli gazetelerde şu haberi okuyoruz:

— Adalet Bakanı Hüseyin Avni Göktürk, Emeklilik kanununun tadil edilen 39 uncu maddesinin tanıdığı yetkiye dayanarak, henüz ancak 25 yılını tamamlamış 3 Yargıtay üyesiyle 15 yargıcı, 65 yaşını doldurmamış oldukları halde, "görülen lüzum üzerine" emekliye ayırmıştır.

*

Hukuk Doktoru Profesör Hüseyin Avni Göktürk:

Siz bir Adalet Bakanısınız. Sizi mahkûm etmeğe kimsenin gücü yetmezdi.

Fakat siz, yetişmelerine yardım etmiş olduğunuz on binlerce hukukçunun, o arada belki yüzlerce yargıcın huzurunda, daha bakanlığınızın beşinci ayını doldurmadan, kendi kendinizi mahkûm ettiniz.

Son 5 aylık sözlerinizle bugünkü tutumunuzun karşılaştırılmasından doğacak hükmü bozmağa ise artık kendi gücünüz bile yetmez.

3 Mayıs 1956 tarihli gazetelerde çıkan kararınız Başbakanın "menfî" tefsir ve telâkkilere" yol açtığını, "huzursuzluk" yarattığını açıklamış bulunduğu, ve bizzat sizin yargıç teminatı bakımından bir "aksaklık" olarak ilân edip "ıslah ve tadili" lüzumunu belirtmiş ve kaldırılacağını vadetmis olduğunuz bir yetkiye dayanarak verilmiştir.

Bakanlığa geldiğiniz gün yayınladığınız	mesajda, "Yurdumuzun adliye perisine melcelik yapmak hususundaki tarihî ve an'anevî hasleti ile övünmek"ten söz ediyordunuz.

Fakat siz, Hukuk Doktoru Profesör Hüseyin Avni Göktürk, siz artık ancak, o gözleri bağlı "adalet perisi"ni tatlı vaitlerle tuzağa düşürüp boğmağa kalkışan "demokrasi" kahramanları arasına katılmış olmakla övünebilirsiniz.

Bülent ECEVİT
