Sanat Köşesi
Modern Türk Resim sergisi

Türk - Amerikan Derneğinde, Helikon Sanat Derneğinin «Modern Türk Resim Sergisi» adını taşıyan bir sergisi açıldı. Bu sergi, Türk çağdaş resminin tümünü içine almak iddilasında değil tabiî. Birçok ressamlar sergiye girmemiş girenlerin de eserleri hep en yeni eserleri değil. Bununla bîrlikte buugünün Türk resminin hiç değilse çeşitli eğilimlerini bu sergide bulabiliyoruz. Böyle sergilerin daha sık açılması, gerek ressamlar gerekse resimseverler için yararlı olur sanırız.
Sergiye katılanlar alfabe sırasıyla) şunlar : R. Arsebük, S. Dağada, Ö. Eeevlt, E. Eyüboğlu, N. Fakihoğlu, Füreya, IL Günay, N. İyem, H. Kaptan, İ.  C. Karaburçak, S. Turan.
Ressamları ayrı ayrı ele almadan, yeni eserleriyle bir değişme gösterenlerin İyem, Hasan Kaptan, Karaburçak olduğunu söylemeliyiz. İyem, daha geniş, daha büyük boşlukları soğuk renklerle sınırlıyor. Hasan Kaptan, üç resminin ikisinde insanlarla uğraşmamış. Resimlerden biri, köprüsü, deniz feneri, suyu, süsleme motifleriyle, insanlar dünyasından dışarıya doğru bir açılışın belirtisi. Ancak bu resimde daha soğuk davranmış, Buna karşılık, öteki insansız resmi, «Çiçekleri» i, gerek insanlı istifin gerekse görünümün karışıklığından yahut üstüste  istifinden sıyrılmış, sarıcı bir resim. Karaburçak, (3 Mart Cumartesi günü açılacak sergisinde bize neler gösterecek bilmiyoruz ama) bu sergiye verdiği resimlerde daha sıcak, daha koyu, eriyen renklerle derinliğine açıdan bir resim dünyasına giriyor. Hele resimlerden bir tanesi eski resimlerden bir hayli değişik.
Serginin tümünde renklerin önemi büyük. Donuk doldurucu renkler değil. Buna karşılık ressamların çoğu yüzeye bağlı kalmış, resimleri bir çizgi oyunu içinde... Derin bir duyarlık, belki de duygululuk S. Turan. Füreya, R. Arsebük gibi sanatçılarda görülüyor. (Az önce sözünü ettiğimiz Karaburçak'ın resmi, Hasan kaptan'ın «Çiçekler»i, İyem'in «Natüre morte.u da derin bir duyarlığın,   duygulu1uğun  eseri.)
Çizgi ağı güçlü olan eserlerinde bile bu sanatçılar «itmelmeği», «çekmeyi» bilmişler. Resimleri, bir dünyanın, bir canlılığın varlığını sezdiriyor. Baktırmakla   yetinmiyorlar.
Bu sonuca başka başka yollardan varmışlar. Yalnız baktırmakla yetinebilen resimler arasında daha «sağlam» kuruluşlu, daha «ustaca» resimlere rastlanıyor. Ama ne olursa olsun, ötekilerin bir başka gücü var.
Buna benzer sergilerin daha sık düzenlenmesini bir daha dileriz.
