PAZAR POSTASI	

YIL: 4 - SAYI: 2

8 OCAK 1956

Halk Evlerinden Sonra

Bülent ECEVİT

Kültür ve toplum hayatımızda Halkevlerinin bıraktığı yer hâlâ boştur. 

Fakat bu boşluk doldurulmadığı için devlete gücenmekle ne aydınlar, ne de Cumuriyet Halk Partisi sorumluluklarını unutturabilirler.
  
Halkevlerinin kuruluşuna devlet, henüz Türk halkının böyle bir kuruma ihtiyaç duymadığı bir devrede yardım etmişti. Eğer şimdi Halkevlerinin yokluğundan şikâyet ediliyorsa, artık halk bu ihtiyacı duymağa başlamış demektir.
  
Fakat bir ihtiyacın gerçekliği, karşılaşması yolunda sarfedilen gayretle ölçülür. Halkevleri gibi bir kuruma duyulan ihtiyacı karşılamak yolunda ise, şimdiye kadar, hemen hiç bir gayret sarfedildiği görülmemiştir.

Bütün Batı ülkelerinde Halkevlerine benzer kurumlar vardır. Bunları doğrudan doğruya halkın ilgisi ve zenginlerin yardımı yaşatır.

Henüz Türk halkı ve halk
