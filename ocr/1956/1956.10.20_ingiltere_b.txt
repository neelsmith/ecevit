İngiltere notları
         
len bir kimseyi İçişleri Bakanlığı uygun görmezse değiştirilmesini, veya bir bölgedeki polis teşkilâtının çalışma tarzını beğenmezse ıslahını isteyebilir. Fakat bu isteklerinin yerine getirilmesine mahallî idareleri mecbur tutamaz. İçişleri Bakanlığının yapabileceği azamî baskı, o bölge polisine hükümetin malî yardımını kesmekten ibarettir. Eğer bir bölge halkı polisinden hoşnutsa, hükümet yardımından sarfı nazar edip, İçişleri Bakanlığının isteklerini hiç dikkat nazarına almıyabilir. O yüzden asayiş bozulacaksa, bu mahallî halkın kendi bileceği iştir. İngiliz halkının asla müsaade etmiyeceği bir şey varsa o da, polisin hükümet elinde âlet haline gelmesidir. Zaten İngiliz kafası böyle bir ihtimali tasavvur bile edemez.
  
İngiliz polisi, işinde kalabilmek için, hükümeti değil, temsilcisi bulunduğu halkı hoşnut etmek zorundadır.
  
Hükümet karşısında İngiliz polisi, demokratik olduğunu iddia eden bazı memleketlerin yargıçlarından bile daha teminatlıdır.
  
İngiltere'de polis, «en büyük yardımcısı» olan halkın kendisine verdiği şerefli mevki ile mütenasip bir hayat sürebilecek durumdadır.
  
Staj devresini yeni bitirip polis olan bir gencin eline ayda 40 Sterling geçer. Ayrıca ev kirası da ödenir. Bir başkomiserin yıllık ücreti, ev kirası için aldığı ödenek hariç, 1075 Sterlingdir. Yani bir İngiliz Milletvekilinin yıllık ücretinden 75 Sterling fazladır. Bizim paramızla bu, remsî kur üzerinden ayda 720 (yeni deblokaj kuru ile ayda aşağı yukarı 1400) liraya gelir. Polislerin rütbesi yükseldikçe, aylıkları, bizim paramızla resmî kur üzerinden 1500 (deblokaj kuru üzerinden aşağı yukarı 3000) liraya kadar çıkar.
  
İngiliz polisi seçimlerde oy kullanabilir; ancak kendi adaylığını koyması, herhangi bir parti veya aday lehine propaganda yapması yasaktır.
  
Demokratik bir toplum düzeni kurmak isterken İngiltere'yi örnek alan memleketler, çoğu zaman İngilizlerin Parlamentosunu, partilerarası mücadele tarzını, adalet sistemini, söz ve yazı hürriyetini benimsememeğe çalışırlar. Oysa İngiltere'de insan haklarının ve insan onurunun, hürriyet ve şahıs güvenliğinin bütün bu kurumlardan daha önemli bir teminatı varsa, o da uzun boylu, güler yüzlü, nazik İngiliz polisidir.
  
Halkın en büyük dostu o, onun tek silâhı da halkın sevgisidir.
  
İngiltere, polisiyle öğünebilen polisini görünce yüzü gülebilen bahtlı insanların yaşadığı bir ülkedir.
