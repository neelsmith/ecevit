Halkçı 10-5-1955

GÜNÜN IŞIĞINDA :

D.P. Grupundaki kımıldama

Bülend ECEVİT
  
Ara seçimlerini de belediye seçimlerini de geri bırakma ineğinin artık iktidar partisi Meclis Grupu içinde bile hoş karşılanmadığı duyuluyor. Demokrasi ha ceketimizi geriye götüren tedbir ve temayüllere karşı bu grup içinde, henüz cılız sesli de olsa, beliren tepki ümit vericidir.
 
Mecliste muhalefet, aldığı oy sayısiyle kıyaslanamıyacak kadar küçük bir nisbette temsil ediliyor. Bu durumda memleketimizde demokratik gelişmenin devamı, D.P. Meclis Grupu üyeleri arasında demokrasi dâvasını ger çekten benimsemiş iyiniyetli kim selerin gayret ve medenî cesaretine bağlanmış olmaktadır. Eğer demokrasi tecrübemiz, içine düştüğü çıkmazdan kurtulacak olursa, bunda, bu iyiniyetli D.P. mililetvekillerinin hissesi hiç şüphesiz büyük olacaktır.
  
iktidar değişmesinden önce C.H.P. Meclis Grupu içinde sivrilen bir idealistler topluluğunun demokrasi dâvasına yapmış olduğu hizmet, bugün de D.P. Grupundaki idealistlerden bekleniyor. Gerçi onların karşısındaki engeller daha çetindir. Çünkü, C.H.P. iktidarının son yıllarında olduğu gibi, parti liderlerinden kuvvet alabilecek durumda değillerdir. Grup arkadaşlarına olduğu kadar Parti liderlerine de mukavemet etmek zorundadırlar. Fakat elde edecekleri haşandan hisselerine düşecek şeref payı da bu nisbette yüksek olacaktır.
  
İktidar Partisinde ara seçimleriyle belediye seçimlerini geri bırakma yolunda beliren temayül, D.P. nin seçimleri kaybetme ihtimali karşısında duyulan 1 bir endişeye değil, sadece, memleketin siyasi havasındaki yumuşamanın seçim mücadelesi sırasında gene ortadan kalkabileceği düşüncesine bağlanıyor.
  
Bu yorum tarzının ne kadar doğru olduğunu bilemeyiz. Fakat eğer seçimlerin geri bırakılmasındaki âmil gerçekten böyle bir düşünce olacaksa, bunu da, seçimlerde kaybetme endişesin den daha meşru bir amil saymaya imkân yoktur.
    
Seçimlere girmekte tereddüt göstermesi makûl hattâ meşru karşılanabilecek bir taraf varsa, o da muhalefettir. Çünkü şimdi memleketimizde hâkim olan şartlar altında muhalefet, seçmen çoğunluğu iktidardan yüz çevirmiş bile olsa bir seçim zaferi ümidedemîyecek durumdadır. Ona rağmen C.H.P. seçimlere girmenin bir siyasi parti için kaçınılmaz bir vazife olduğunu, eskiden beri olduğu gibi şimdi de ileri sürmekte, ve seçimlere gireceğini İlân etmektedir.
  
Bu durumda, seçimlerden kaçman iktidar partisi, hem de kuvvetinden ve seçimlerde kazanma şansmdan emin bir iktidar partisi olması, iyiniyetlilikle, demokrasi prensiplerine bağlılıkla izah edilemez.
   
iktidar Partisinin, liderlerince «demokrasi, iklimi» diye adlandırılan gayeyi gözönünde tuttuğu ileri sürülse bile, bu gayeye ulaşabilmek için demokrasinin asgari şartı olan seçim şartı yerine getirilmelidir. Çünkü mevzuubahis olan herhangi bir «iklim» değil, «demokrasi iklimi» dir. Kaldı ki bugün demokrasi prensiplerine uygunluk iddiasında bulunmayan rejimlerde bile, İyi kötü, seçim diye bir şey, işler bir mekanizma vardır.
   
Onun için D.P. Meclis Grupun- daki idealistler, iktidarı, demokrasinin bu asgari şartım yerine getirmek lüzumuna ikna etmekle, bizzat kendi partilerinin liderlerince gözetildiği kabul edilen «demokrasi İklimi» gayesine de gerçek bir hizmette bulunmuş olacaklardır.

