Halkçı 

14-4-1955

GÜNÜN IŞIĞINDA

Lâiklik boş mu düşüyor?

Bülend ECEVİT
   
Türkiye’de son 5-6 yıl içinde kanunsuz yoldan evlenenlerin sayısı bir buçıık milyonu, böyle evlenmelerden doğup ta tescil edilmeyen çocukların sayısı da bir milyonu bulmuş. B. M. M. de, evvelce olduğu gibi şimdi de bu evlenmelerle bunlardan olan çocukların cezasız tescili meselesi görüştilüvormus.
     
Cumhuriyetin ilk 15-20 yılı Medeni Kanuna intibak devresi savılarak imam nikâhile yetinen çiftlere böyle bir hoşgörürlük gösterilmesi belki de doğru idi.
   
Fakat şimdi Cumhuriyet idaresinin 80 uncu yılını gerilerde bırakmış bulunuyoruz. Son 5-8 yılda kanunsuz yoldan evlenenlerin çoğu bu 30 küsur yıl içinde yetişmiş nesillere mensup olsalar gerektir. Artık bu nesiller için de Medenî Kanuna intibak devresi diye bir şeyden bahsetmek, Cumhuriyet devrinde yetişmiş, ömründe fes görmemiş nesillerin şapkaya intibak edebilmeleri için bir mühlet bırakılmasından bahsetmek kadar gülünç olur.
   
Son 5-6 yıl içinde imam nikâ- hile evlenenlerin sayısı, Türkiye’deki yeni düzene ayak uyduramamış olan eski nesle mensup bir kısım vatandaşların, Cum - huriyet nesilleri üzerinde kanun kuvvetinden daha çok tesiri olduğunu gösteriyor.
   
Bu durumda, yeni yetişen nesillerle Atatürk de vr imlerin in teminat altına alınmış olacağı düşüncesi boş bir hayalden ibaret kalmaktadır.
   
Bazı hukukçulardan sık sık duyarız: Medenî Kanun bizim sosyal bünyemize uymuyor! derler.
   
Oysa ki Medenî Kanunun sosyal bünyemize uyması zaten hiç bir zaman mevzuubahis olmamıştı. Mevzuubahis olan sosyal bünyemizin Medenî Kanuna uyması idi.
   
Aksi hâlde devrimlerimizin devrimliği nerede kalır?
   
Biz ise şimdi sosyal bünyemizi değiştirme yolunda gayretlerimizi arttıracak yerde, bu bünye değişikliğini sağlamak için kabul edilmiş kanunları tesirsiz bir hâle getiriyoruz.
   
Kanunun ihlâlinde rolü olan» lar, sadece imam nikâhile evlenenler değildir. Bu bir buçuk milyon insan, kendilerini evlendirecek imam bulamamış olsa - lardı, imam nikâhı kıydıramazlardı.
   
Ellerinde resmî nikâh muamelesi yaptırmış olduklarına dair belge bulunmayan çiftler içiıı nikâh kıyacak imamları cezalandırmanın bir yohı bulunsa, bıı da bir kanuna bağlansa, kanunsuz evlenenlerle çocuklarının cezasız tescili için ikide bir yeni bir kanun çıkartmaktan daha iyi bir iş yapılmış olmaz mı?
  
Yahut hiç değilse Diyanet İşleri Başkanı bir kere de Cumhuriyet rejimine hürmetkâr bir tamim çıkartıp, imamları, resmen evlenmiş olmayan çiftlerin nikâhlarını kıymamaları hususunda ikaz edemez mi?

Eğer aftan, hoşgörülükten daha ciddi bir çareler düşünülmeyecek olursa, memleketimizde imam nikâhı usulü belli ki sürüp gidecek, ve sonunda Türk Devletinin lâikliği boş düşmüş olacaktır.

