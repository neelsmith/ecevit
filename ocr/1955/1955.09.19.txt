Günün IŞIĞINDA  

Laik devlet vatandaşı




M
üslüman olup olmadığını anlamak için insanın yakasına yapışıp

 — Kelime! şehadet getir! demeler, kilise yakmalar, papazların sakalını kesmeler, yalnız Rumların değil, başka azınlıkların da tapınaklarına tecavüzler.. Gazetelerin ve gözleriyle görenlerin anlattığına göre, 6 eylül akşamı istanbulda banlar da olmuştur.


6 eylül hadiseleri nasıl çıktı, nasıl gelişti, önceden nasıl tertiplendi, bunların hiçbirini henüz bilmiyoruz ama, bu hâdiselerin bilinen şekil almasında taassubun, başka dinlere düşmanlığın da, küçük yahut büyük ölçüde bir faktör olduğu muhakkak...


Eğer hadiselerde bu düşmanlık, belirtilerden anlaşıldığı kadar büyük rol oynamışta, hâdiseler üstünde o yönden de durulmağa değer, çünkü o zaman, bu topraklar üzerinde devlet dininin İslam olduğu yüzyıllarda bile, başka dinlere karşı, 6 eylül 1955 günü olduğu kadar şiddetli ve yıkıcı bir düşmanlık yönelmemiş olduğuna hükmetmek zorunda kalırız.


Bunca yıllık emekten sonra, Türkiye'de, lâik devlet idaresinin hâlâ beklediğimiz lâik devlet vatandaşını yaratamamış olduğu bir gerçektir. 6 eylül hâdiseleri ve bu hâdiselerde başka dinlere düşmanlığın oynadığı rol hesaba katılmasa bile, bu gerçek ortadadır. Bu gerçeğin bütün çıplaklığı ile ortaya çıkmasına da demokrasi rejimini kabul edişimiz vesile olmuştur. Halk, lâik devlet karşısındaki gerçek durumunu demokratik rejimin sağ
ladığı ifade serbestliği içinde açığa vurmak fırsatım bulmuştur.


Memlekete demokrasiyi getirmenin bu bakımdan zamansız olduğunu düşünenlerle beraber olamayız... Demokrasinin geciktirilmesi, sosyal yapımızdaki bir yarayı iyileştirmiş değil, ancak bu yaranın üstünü kapatıp içten içe işlemesine yol açmış olacaktı.


Nitekim 1945 ten bu yana olanlar, Türkiye'de, halkın din anlayışı ile Cumhuriyet idaresinin lâiklik anlayışı arasındaki çatışmanın, 1930 daki demokrasi denemesine son verilmekle giderilememiş, hattâ belki daha tehlikeli bir hal almış olduğunu gösterir.


Son demokrası hareketi bu gerçeği bir kere daha ortaya çıkardığı için faydalıdır. Tatsız bir gerçeği bilmezlikten gelmekle hiçbir şey kazanamazdık.


Şimdi hiç değilse, lâik devlet anlayışiyîe halkın din anlayışı arasındaki çatışmanın bunca yıldır neden giderilemediği, baskı altında büsbütün şiddetlenip şiddetlenmediği üzerinde düşünebilir, bu çatışmayı giderme yollarını araştırabiliriz.
Siyasal Bilgiler Fakültesi Asistanı Bülent Dâverin, yeni çıkan cTürkiye Cnmhnrtyeti'de Lâiklik» adlı eseri (1) bu yolda düşünmek istiyenler için değerli bir rehber olabilir.


Lâiklikle ilgili meselelerimizden bazısının üstüne, yarın, bu kitabın ışığında eğilmeğe çalışacağız.


Bülent ECEVİT


(1) Ankara Üniversitesi Siyasal Bilgiler Fakültesi Yayınlarından No: 48-30. Fiyata 800 
kuruş.
