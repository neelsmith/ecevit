
Günün IŞIĞINDA

10 günde kurulan kabine


Zafer gazetesi önce üstüste iki gün, yeni hükümeti kurmakla  görevlendirilmiş olan Bay Menderes'in bütün vaktini bu yolda temas ve teşebbüslerle geçirdiğini yazdı. Üçüncü gün,  Bay  Menderes'in, Hükümet karmakla görevlendirildiğinden beri henüz  bu yolda herhangi bir temas ve teşebbüste  bulunmamış olduğunu açıkladı. 10 gün geçip  kabine kurulunca da, gene ilk iddiasına dönüp, Başbakan Menderes'in «istifa   ettiği ve tekrar Hükümet Reisliğine  vazifelendirildiği günden itibaren, memlekete hayırlı ve feyizli hizmetlerde bulunacak bir kabineyi kurmak için  geceli  gündüzlü faaliyet» göstermiş olduğunu yazdı;  ve,  hükümet karmakla görevlendirildikten  üç gün sonra bizzat Bay  Menderes'in henüz bu yolda herhangi bir teşebbüs ve temasta bulunmadığını açıklaması üzerine Ulus'ta sorulmuş elan, «Başbakan Menderes üç gündür ne işle meşgul?» sorusuna, «muhalefet erbabının ihtiras, iğbirar ve menfaatler yüzünden,  memleketi mutazarrır edecek yollara gitmekten bile çekinmediklerinin 10 günlük taze delilleri» nden 
biri olarak pamuk bastı.


İktidar sözcüsü gazetenin bu şaşkınlığı üzerinde, bu ne dediğini ve hangi dediğine inanılması gerektiğini bilmezliği üzerinde durmağa değmez. Bu günkü iktidarın sözcülüğünü yapmakla görevli bir gazeteye bu kadar şaşkınlığı, insaf sahibi hiçbir kimse çok göremez. 


Üzerinde daralmağa değer olan husus, bu günlük bir gecikmeden sonra kabinenin aldığı şekildir.


Başbakan Menderes, partisinin Meclis Grupu karşısmda kendini kurtarabilmek için, bütün kabine arkadaşlarını istifaya zorlamıştı.


Yeni kurduğa kabinede ise esU bakanlardan 9 u yer al
mıştır.


Prof.Fuat Köprülü, daha bir kaç ay önce, başarısızlığı ve gaflarile bizzat Hükümet Başkanını zor durumlara düşürdü diye Dışişleri Bakanlığından uzaklaştırılmıştı.


Şimdi Prof. Köprülü gene Dışişleri Bakanı olmuştur.


Meclisteki milletvekillerinin yüzde '80 ini kendi saflarında bulunduran bir parti içinden her bakanlık için, bir değil bir kaç aday çıkabilmesi beklenirdi.


Oysa ki en günlük bir gecikmeyle kurulan yeni kabinede Bay Menderes, bakanlıklardan birini, Millî Savunma Bakanlığını, kendi üzerine almıştır. Demokrat Parti Meclis Grupu içinde Milli Savunma kadar önemli bakanlığın emniyet edilebileceği bir kişi bulunmadıysa, bu çok acıklı bir durumdur.


Eğer iktidar önderi son günlük geceli gündüzlü faaliyetine rağmen bu saydığımız kusurlardan münezzeh bir kabine kurmağa muvaffak olamıyacak idiyse, Başbakanlıktan vazgeçmeliydi.


Yok kabine buhranının üçüncü günü devlet radyosu ile İlân ettirdiği gibi hükümet kurma yolunda yapması gerekli temas ve teşebbüslerini ciddiye almadığı, ihmal ettiği için kabinesi ba kadar kusurlu oldu ise gene Başbakanlıktan vaz geçmeli yahut vazgeçirilmeliydi. 


Bay Menderes, beş buçuk yıl içinde dördüncü defa kendisine verilen bir görevi, ya daha iyisine artık gücü yetmediği ya da görevini ciddiye almadığı için, iyi yapamamıştır. Eğer 10 gün bütün gayretini hükümet kurmağa harcamışsa birinci ihtimal, yok eğer uzun zaman bn yolda temas ve teşebbüslerde bulunmadığı doğru ise, ikinci ihtimal kuvvet kazanır.

Bülent ECEVİT