
Günün IŞIĞINDA

Buhranın onuncu gününde


Kabine buhranı, denilince akla gelen durum başka olmakla beraber, pek olağan sayılamayacağı için özel bir adı bulunmayan, o yüzden de gene «kabine buhranı» diye anılan garip ve üzücü bir kararsızlık halinin, bugün — yazımız çıktığı sırada kabine hala kurulmamışsa — onuncu gününe giriyoruz.


Görülüyor ki iktidar önderi Bay Menderes için hükümet kurmak, devlet işlerini en iyi yürütebilecek bir kurul meydana getirme meselesi olmaktan çıkmış, partisi içindeki bölüntüleri denkleştirme ve öylelikle, her ne pahasına olursa olsun mevkiinde tutunabilme meselesi haline gelmiştir.


Bu, particiliği ve şahsi düşünceleri her şeyin üstünde tutma huyuna ister istemez alışmış olduğumuz iktidar önderinin, asıl görevlerini ne kadar geri planlara itmiş olduğuna yeni bir delildir.


Son olaylar üzerinde düşünülünce Bay Menderes'in, hükümet kurmakla görevlendiril
dikten üç gün sonra henüz bn yolda bir teşebbüs ve temasta bulunmadığına dair vermiş olduğu demeç, gerçeğe yakın görülebiliyor: Belli ki Bay Menderes, hükümet kurmak üzere teşebbüs ve temaslara başlamadan önce, kendi kendini ayakta tutabilecek bazı teşebbüs ve temaslarda bulunmak ihtiyacındadır. Bütün gayreti parti içinde kendi sebep olduğa bölüntüleri bu maksatla denkleştirme gayesine yönelmiş görünmektedir.


On gündür vatandaşlar, kaygı içinde, memleket işlerini yetkiyle yürütebilecek bir hükümet kurulmasını beklerken, 
gazetelerde bütün okuyabildikleri, kabineye dair her gün değişen birtakım söylentilere, iktidar ileri gelenlerince hizip başlarına verilen ziyafetlere ve hizipçilikle suçlandırılan bazı parti ileri gelenlerinin partiden çıkarılması yolundaki karşılıklı teşebbüslere dair haberlerdir.


Şu her takımdan en sıkıntılı günlerimizdeki kadar ziyafet bolluğu, Türkiye'nin siyasi tarihinde işitilmemiş olsa gerektir. Bu ziyafet sofralarında görüşülenlerse. memleket işleri, hükümet işleri değil, yolunu şaşırmış, hizmet gücünü yitirmiş bir partinin  iç kavga
larıdır.


Hükümet kurulmasındaki gecikmenin nasıl izah edilebileceğini sorduğumuz hukukçulardan, Sayın Prof. Turhan Feyzioğlu, dün ULUS'ta çıkan sözlerini, «bugünkü gecikmenin sebeplerini anlamaktan ve ibnen izahtan âciz olduğumu itiraf ederim> diye bitiriyordu. Görüşlerini rica ettiğimiz hukuken profesörlerden bazısı ise «bu olup bitenler bizim okuduklarımız ve okuttuklarımızla izah edilemez, onun için bize sormayın, dediler.


Memlekette en yetkili ve tarafsız hukukçuların bile anlamaktan ve izahtan aciz kaldığı blr siyasi durum yaratmış olan Bay Menderes, bugün yahut daha ilerde birgün, bir hükümet kurulabilse bile, bir siyaset adamı olarak artık kendisinin bu memlekete bir yararı dokunamıyacağını kabul etrı dokunup dokunmayacağını ciddi olarak düşünmelidir.


Bülent ECEVİT
