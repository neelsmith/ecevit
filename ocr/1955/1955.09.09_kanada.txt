
KANADA

Yazan:  Bülent ECEVİT





Arvida'daki aliminyum fabrikasının havadan görünüşü..


Arz kabuğunun sekizde biri aliminyum..


Fakat bunu topraktan çıkarabilmek için toprağa bir servet 
dökmek lâzım -Dünya   aliminyumunun dörtte   birini Kanada sağlıyor.


Tefrika No. 13


Arz kabuğunun dörtte biri aliminyum olduğu için, bu maden, dünyadaki madenlerin en bollarından biri sayılıyor. Ona rağmen aliminyum endüstrisi, kurulup işletilmesi en güç ve en masraflı endüstrilerden biri... Sekizde biri arz kabuğunun geri kalan sekizde yedisinden ayırabilmek için, dünyanın dört tarafından başka maddeler getirtmek, hidro - elektrik enerji santralleri kurmak gerekiyor.


Sudan eletrik elde edebilmek için, Kanada, en geniş imkânlı bir memleket. Fakat aliminyum istihsalinde, lüzumlu maddeler den «bauxite» ancak tropikal bölgelerde bulunduğu için, bunu 3000 mil ötedeki İngiliz Güyanasından getirtiyorlar. Petrol koku Texas'tan, «cryolite» se Grönland'dan geliyor.


Kanada Aliminyum  Şirketi (Alcan),  ilk aliminyum  fabrikasını  1900 yılında,  Quebeck eyaletinin güneyinde, St. Maurlce  Nehri   üzerindeki   Shawinlgan şelâlelerinde kurmuş... Gene aynı yerde kurulan  bir tel ve kablo fabrikası da dünya ihtiyacının  büyük bir  kısmını karşılıyor.


Bir yerde aliminyum endüstrisi kurulabilmesi için başlıca şart, o yerin hidro - elektrik enerjisi istihsaline elverişli olması... Aliminyum için enerji santralleri kurulduktan sonra da o bölge kısa zamanda birçok başka endüstrileri kendine çekiyor, öylelikle şimdi St. Mau
rice vadisi, Kanada'nın başlıca endüstri bölgelerinden biri haline gelmiş.


Aliminyuma talep arttıkça, St. Maurice Nehrinin enerjisiyle yapılan aliminyum ihtiyacı karşılıyamaz olmuş. Girişilen araştırmalar üzerine Alcan, ikinci aliminyum endüstrisi merkezi olarak Saguenay vadisini seçmiş. Burası St. Maurice vadisinin 150 mil kadar kuzeyinde.


Saguenay Nehri, 30 millik bir kısmında çok şiddetli ve hırçın bir nehir... Onun İçin de enerji istihsaline son derecede elverişli... Bu 30 millik kısımdan sonra ise Doğuya doğru gayet sakin akması ve transatlantiklerin bile girebileceği, geniş ağızlı St. Laıvrence Nehrine dökülmesi,  buradaki  aliminyum
 endüstrisi için dışarıdan getirtilecek maddelerin ve Saguenay'dan dışarı yollanacak aliminynmun taşınmasını çok kolaylaştırıyor.


Saguenay Nehri üzerinde, Alvida'dan 20 mil kadar doğuda, Alcan, büyük doklar yaptırmış.Gemiler buraya kadar gelebiliyor. Burayla Arv,da arasında da irtibatı gene şirketin yaptırdığı ve işlettiği bir demiryolu sağlıyor.


Seguenay bölgesinde, şimdi Alcan'ın 2 aliminyum fabrikan var. Seguenay'dan sonra da, biri Quebeck eyaletinin batısında, Beauhamols'de, öbürü de, Büyük Okyanus kıyılarında, Kitimat'ta birer aliminyum endüstrisi merkezi daha kurulmuş.


Ayrıca şirket, Kanada'nın muhtelif yerlerinde, aliminyum 

(Devamı 1 inci sayfada)
