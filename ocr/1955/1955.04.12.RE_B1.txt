Daha kötü bir radyoya doğru

Yazan: Bülend ECEVİT

Türk halkının kültür seviyesini yükseltmek Türkiye’nin batılılaşmasını hızlandırmak için gerekli bir faaliyette bulunmayan, yayın programlarından bazıları Türkiye’nin ilerlemesini köstekleyici mahiyette olan, Türk devletinin lâik olmasını hiçe sayan, Türkiye’de iyi kötü çok partili bir rejim bulunduğunu bilmezlikten gelen, politikada tek taraflı bir devlet radyomuz vardır.

Türk radyosuna yeni bir şekil verileceği hakkında çıkan bütün haberleri ilgi ve ümitle okurduk.

Böyle bir haber pazar günkü Halkçı’da da çıktı. Gene ümitle okuduk. Okuduktan sonra, tahminimizde yanıldığımızı, bir radyonun bugünkünden de kötü bir şekil almasının mümkün olduğunu anladık.

Habere göre, «iktisadi bakımdan kalkınma hamleleri içinde bulunan ve ticarî reklâm fikri mütemadiyen gelişen Türkiye’de radyolar tamamen ticarî prensiplerle idare edilecek.... Radyo müzik programları, tamamiyle ticarî müesseselere ve resmî ve hususi bankalara tahsis edilecek, ancak bu programların seviye ve kalite bakımından düşüklüğünü önlemek maksadiyle radyo idaresiyle teşriki mesai yapılacaktır...

«Bununla beraber, radyolardaki haber ve sair söz yayınla-
