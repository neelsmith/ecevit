KANADA

Yazan:  Bülent ECEVİT




Kanada'da eğiTim gören genç Türk   pilotlardan üçü, bir uçuştan sonra... Soldan sağa doğru: Edirne'den Teğmen Ferit Yeşilgüldem, ve Eskişehir'den Teğmen Ömer Yavuz'la Teğmen Ümit Atak.


Ottova: Park içine 
kurulmuş bir şehir

Gürültü olmasın diye bazı mahallelerinde dükkân bile açtırılmıyor- Kanada Hükümetinin Türk havacılarına gösterdiği ilgi



Tefrika No. 16


Şehirler içinde park olur. Ottawa öyle değil. Ottawa park içinde bir şehir... Hava alanından şehre girildiğinde, sakin bir nehrin kıyısı boyunca uzun bir yoldan geçiliyor. Yolun bir yanı ırmak, öbür yanı çimenlik ve lâle bahçeleri... Buu lâleler Hollanda'dan armağanmış. Irmağın koyu yeşil soyu, yolan koya gri asfaltı, çayırın yeşili, lâlelerin kırmızısı, yanyana, göz alabildiğine uzuyor. Çayırın gerisinde, biribirinden geniş bahçelerle ayrılmış; taştan evler...


Ottawa'da modern mimariye hemen hiç yer verilmemiş. Hele parlâmentosu ve resmî binalariyle bir eski Avrupa şehrinin ağırlığı yaratılmağa çalışılmış. Fakat Kanada'nın açıklığı, yeşilliği ve temizliği içinde bu binalar, Ottawa'yı bir eski Avrupa şehrine benzetmekten çok, Avrupa'yı hatırlatan süsler gibi, biblolar gibi datılmışlar şehre...


Biz gene, Quebecek'teki gibi şatoya benzetilmiş bir otelde, Chateau Laurier'de kaldık.


Otelin karşısında istasyon ve demiryoluna muvazi bir ırmak vardı. Irmağın br yanı meyilli bir çayırdı. Bu çayırın içinden, yürüyüş için, daracık yollar geçiyordu. Karşı kıyıda, koyu kırmızı boyalı, yepyeni trenler. Tirenlerin havaya ince ince sinen dumanı...


Her şey temiz ve sakindi. Bir gece bu dar yollarda bir başıma dolaşırken, her şey tekâmülün son haddine varıp da durmuş ve susmuş gibi geldi bana, Ara da tek tük rastladığım insanlar huzur   içinde  görünüyorlardı.



Sanki artık mücadele edecek bir şey kalmamıştı, hayatla aralarında barış kurulmuştu.


Belki bir Kanadalı olsaydım, bu kadar sükûnetten, hayatla bu kadar barış içinde yaşamaktan sıkılabilirdim. Fakat Türkiye'den, Türkiye'deki huzursuzluğun, çırpınışların tâ içinden gelmiş bir insan için, Ottawanın bu sükûneti, bu durgunluğu, inanılmaz, doyum olmaz bir 
rüya gibiydi.


Bizim fırtınalı bir okyanusa düşmüş insanlar gibi ortasında bocalayıp durduğumuz meseleler, dâvalar, mücadeleler, burada çoktan dinmiş, unutulmuştu.


Ottawa Kanada'nın başkenti olmakla beraber, şehirler arasında ancak beşinci geliyor. Nüfusu 282.000... Bu 282.000 nü-


(Sonu 7 inci sayfada)  