KANADA

Yazan: Bülent ECEVİT

FOTOĞRAF ALTI: Kanada'da petrol ve maden arayıcılar, bu araştırmaları bazan insan ayağı değmemiş ormanlarda yapmak zorunda kaldıkları için, Kanada'ya ilk gelen öncülerin yolculuk usullerine de baş vurmaktadırlar. Resim, at sırtında  petrol aramağa çıkmış bir jeolog ekibini gösteriyor.

KANADA'DA YILDA 6000 ORMAN YANGINI ÇIKIYOR

Ormanların korunması için kurulan teşkilat - Orman yangınlarının söndürülmesinde herkes çalışmağa mecbur - Her eyalette bir orman bakanlığı

Tefrika No. 10

Kanada'nın başında orman düşmanlığı, kasıtlı orman yangınları gibi bir dert yok. Ona rağmen yılda ortalama 6000 orman yangını çıkıyor. Bu yangınların 5000 kadarına insanların dikkatsizliği, geri kalanına da yıldırım, sıcak gibi tabiî âmiller sebep oluyor.

Ormanlık bölgeler üstünden uçarken biz de birkaç orman yangınına rastladık. Yangınların yayılmasını önlemek için, bazı yerlerde, ormanlar bölünerek aralarında boş sahalar bırakılmıştı.

Kanada ormanlarından onda dokuzu devlete ait olduğu için, ormanların korunmasında en büyük sorumluluk devlete düşüyor. Her eyaletin bir orman bakanlığı var. Bu bakanlığa bağlı orman koruma servisleri tarafından yangınların kolayca görülebileceği yerlere kontrol kuleleri dikiliyor ve bu kulelerle yangın söndürme merkezleri arasındaki irtibatı kolaylaştırmak için geniş bir telefon Sebebi kurulmağa çalışılıyor. Henüz telefon irtibatı olmıyan kuleler yangını telsizle bildiriyorlar.

Eğer bir orman yangınını söndürmeğe, orman koruma servisinin elindeki personel yetmezse, o bölgedeki oduncu kamplarında ve çiftliklerde çalışanlardan muvakkat yangın söndürme ekipleri kuruluyor.

Kanun, birçok eyaletlerde, papazlarla doktorlar hariç herkesi, bu ekiplerde çalışmağa mecbur tutmuş.

Yangın söndürme teşkilâtının elindeki modern vasıtalar arasında bilhassa helikopterler, yangın yerini tesbit etmek ve oraya kadar süratle hortum döşemek bakımından çok işe yarıyor.

Fakat ormanda bir kere yangın başladıktan sonra en modern vasıtalar bile tahribatı fazla önliyemedlği için, yangın çıkmasına karşı alınacak tedbirlere daha çok önem veriliyor. Bu tedbirler arasında şunlar var:

Ormanlık bölgelerin birçok yerlerine uyarıcı levhalar asmak; yangın tehlikesinin çoğaldığı devrelerde ormanlarda gezinmeyi yasak etmek; halkı uyarıcı makaleler yayınlamak, radyo konuşmaları ve radyofonik temsiller verdirmek; okullarda sık sık konuşmalar yaptırmak...

Yangınlardan bazısına ormanlarda ve orman içindeki göllerde avlananların yaktıkları ateşler sebep olduğu için, orman koruyucuları, avcılara da göz kulak olmakla görevlendirilmişler.

Yangınların aazlmasını sağlamak için devamlı araştırmalar yapan Federal Hükümet Ormancılık Dairesi, bütün eyaletlerden her yıl kendi topraklarında çıkan yangınlara dair etraflı bilgi topluyor. Bu bilgiler merkezde değerlendirilerek, çeşitli bölgelerde ne zamanlar ve ne sebeplerle orman yangını çıktığını gösterir bazı sonuçlara varılıyor.

Bu daire, tabiî sebeplerden çıkan yangınları önceden tahmin etme usullerini geliştirecek araştırmalara da büyük önem vermektedir. Kanadalıların, yangın ihtimalini önceden hesaplamak için geliştirdikleri «Wright» sstemi şimdiden birçok eyaletlerde uygulanıyor.

Ormanların, gerek yangın gerek kurt ve hastalık gibi âmiller yüzünden tahribine karşı tedbirler bulmak üzere, kâğıt imalâtçısı şirketler de kendi aralarında araştırmalar yapıyor.

*

AĞAÇ KESM6 HAKKI:

Kanada'da ormanlardan onda dokuzu devlete ait olmakla beraber devlet kendisi orman işletmeciliği yapmıyor. Ağaç kesmek için müraacat edenlere, ağacı kesilebilecek ormanlar belirli müddetler için kiralanıyor. Kira, doğuda, mil kare başına yılda 5 dolarla 10 dolar arasında kalmakla beraber, İngiliz Kolombiyasında 140 dolara kadar çıkıyor. Kiracılar, kestikleri ağacın ücretini devlete ayrı ödüyorlar.

Ancak bazı bölgelerde, yeni yerleştikleri için malî durumları iyi olmayanlara, ev inşası ve ısıtma ihtiyaçları olan odunu ücretsiz kesme izni veriliyor. 

Newfoundland'da ise, herkes kendi evinde ve endüstrisinde ihtiyacı olan odunu, başkasına satmamak şartiyle, ücretsiz kesebiliyor.  
