26 Nisan 1955 Halkçı

SERGİLER :

Leylâ Gamsız’ın gamlı resimleri

Genç ressamlarımızdan Leylâ Gamsız’m Paris’ten döndükten sonra Ankara’da ilk sergisi, Mithat Paşa Caddesinde Helikon Galerisinde açıldı.

Sergide ressamın 27 eseri var. Bu 27 eser arasında çeşitli devrelerini temsil eden resimler bulunduğu için, küçüklüğüne rağmen sergi Leylâ Gamsız’ın sanat gelişmesi hakkında az çok toplu bir fikir verebiliyor.

Bu gelişme seyri gözönünde tutulunca, Leylâ Gamsız’ın durmuş ressamlarımızdan, sanat hayatının bir devresinde ulaştığı başarı ile yetinen ressamlarımızdan olmadığı meydana çıkıyor. Belli ki Leylâ ' Gamsız, kendi kendiyle yetinmiyen, devamlı olarak araştıran, yeni yollar deneyen bir ressamdır.

Bu da durmuş ressamların ı çok olduğu bir memlekette bir meziyet sayılsa gerektir.

Böyle devamlı olarak yeni yollar deniyen bir ressamın, devamlı olarak olgun eserler vermesi, denediği her yolda hedefe ulaşması beklenemez.

Onun için, Leylâ Gamsız’ın son eserlerini, evvelce Ankara’da, gerek kendi sergisinde gerek Devlet Resim ve Heykel Sergisinde gördüğümüz eserleri kadar tatmin edici bulmayanlar, bunu, ressamın aleyhinde bir not vermek İçin yeter sebep saymakta acele etmemelidirler!

Gerçi Leylâ Gamsız’m son eserleri bize, genç sanatçının düz ve geniş satıhlı, huzur verici eski resimlerini, bu resimlerınde- ki olgunluğu biraz aratıyor. Nitekim o tarz resimlerini başarılı örneklerinden sayılabilecek «Tuvalet» adlı tablosu, ustaca kuruluşu ve duruluğu İle, şimdiki sergisinin ilk bakışta en çok dikkati çekebilecek eserleri arasındadır.

Fakat yeni eserlerinde görülen araştırmacılık ve gerçek bir sanatçı ruhunu aksettiren huzursuzluk, eski resimlerinin du rulmuş erginliğinden daha makbul, hiç deiğilse daha cesaret verici sayılmalıdır.

Kübizm yolundaki iki - üç denemesinden, Leylâ Gamsız’m bu yolda umduğunu bulamadığı, kendi kendini tatmin edemediği seziliyor.

Sanatçının en ümit verici yeni çalışmaları, asıl kuvvetini, formdan değil, renkten alan eserlerinde görülmektedir.

Bu eserlerine, eskilere kıyasla, sıkıntılı bir atmosfer hâkim Leylâ Gamsız şimdi, eskisi gibi göz alıcı, huzur verici değil, daha içe dönük, onun İçin de daha kapalı ve huzursuz eserler vermektedir. Bu bakımdan Leylâ Gamsız’m resimleri artık «gamsız» değil, gamlıdır.

B. E. 


