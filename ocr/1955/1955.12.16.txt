
Günün IŞIĞINDA
Menderes'in zaferleri


İktidar partisi önderi Başbakan Menderes, her zaferinden biraz daha mağlûp çıkıyor. Bu dA, kazandığı zaferlerin ne kadar asılsız, bU asılsız zaferleri kendisine kazandıranların memlekete hâkim olan duygulara karşı ne kadar kayıtsız ve Adnan Menderes'in de kazanıp durduğu zaferleri hak etmekten ne kadar uzak olduğuna gösterir.


Adnan Menderes'in son bir kaç ayda kazandığı, kazanmış göründüğü kadar parlak zaferler, tarihte pek az siyaset adamına nasip olmuştur.
 

Bir iktidar önderi,  bir başbakan düşünür ki basına  ispat hakka tanınmasını istiyen milletvekillerini partisinden attırdığı zaman «kahir bir ekseriyet» in oya ile parti önderliğinde kalsın... En ağır ithamları  yöneltmiş  bulunduğu  bu milletvekillerinin önünde  eğilip parti kapılarını tekrar kendilerine açtığı ve ters cevaplar aldığı zaman, daha «kahir bir ekseriyet» in oyu ile mevkiini sağlamlaştrrsın... Aradan birkaç gün    daha    geçip de «Ben o milletvekillerinin ihracından habersizdim»  dediği zamansa büsbütün  «kahir bir ekseriyet»   tarafından  desteklensin... 


Bir iktidar önderi, bir başbakan düşününüz ki beş buçuk yıl kendini hükümet icraatının tek sorumlusu, tek kahramanı olarak alkışlatmış olsun... Takındığı bu pozla karşısına çıktığı Meclis Grubundaa her seferinde güvenoyu alsın... Sonra gün gelip bütün o icraatını bir büyük ve bağışlanmaz falsodan ibaret olduğu ortaya çıktığında, kendisinin hükümet işlerinden hiçbir sorumluluğu olmadığını ileri sürüp kabine arkadaşlarını suçlu duruma düşürsün, istifaya zorlasın ve bir başına Meclis'teki parti grubunun karşısına çıkıp, beş buçuk yıl başkanlığını ettiği hükümetlerin her türlü hatasından kendini arındırarak «kahir bir ekseriyet» le güvenoyu alsın, ve 10 gün sonra yeni bir hükümet kurup da geçmişteki bütün hataların sorumluluğunu yükleyerek parti grubu huzurunda istifaya zorlamış bulunduğu o bakanlardan 9'u ile birlikte aynı grubun karşısına çıktığı zaman daha da «kahir bir ekseriyet» in oyu ile mevkiinde kalabilsin... 


Bir devlet adamı, bir başbakan düşününüz ki söylemiş olduklarının tersini söyledikçe, verdiği sözleri bozdukça, hatalar işleyip bu hataları inkar ettikçe, inkâr edilemez hale geldikleri zaman önce muhaliflerine, o da olmayınca en yalan dostlarına yükledikçe, ve nihayet başka çaresi kalmayıp millet önünde hatalarım inkar eder duruma düştükçe, muhaliflerine vatan hainliği isnadı için vesile saydığı açıklamalar gün gelip kendi ağından çıktıkça... velhasıl, yıkıldıkça, yenildikçe, millet hükmü önünde dize geldikçe, partisinin Meclis grubundan aldığı güvenoyu nisbeti arta, yüzündeki tebessümler genişleye dursun...


İşin artık ciddiliği mi kalır? Kazanılan  zaferlerin zaferliği, 
güvenoylarının güvenliği mi kalır?



Bugün İktidar partisi Meclis Grubu, en az iktidar önderi Menderes kadar çıkmaz içindedir. Öyle ki, Grup üyeleri, bu çıkmazdan kurtulabilmek için, partilerinden ayrılmaktan başka çare görememektedirler.


Bu, beş buçuk yıl sürmüş bir parti-içi tahakkümünün örmüş olduğu bir çıkmazdır. İktidar önderi Menderes, bu beş buçuk yılda, partisinin Meclis Grubu içinde, yeni şahsiyetler, yeni önderler, yeni başbakan adayları ortaya çıkması imkânlarını yok etmiş, ve böylece, partisinin Meclis Grubunu, ne kadar başarısız bir başbakan olduğuna bile bile, partiyi ve memleketi nasıl bir çıkmaza götürdüğünü göre göre, kendisine güvenoyu vermekten başka bir şey yapamıyacak bir duruma düşürmüştür.


İşte Başbakan Menderes'in parlak zaferleri, bu çeşit bir acı içinde verilmiş güvenoyları üstüne kurula zaferlerdir.


Ve işte onun içindir ki Başbakan Menderes, her zaferinden biraz daha mağlûp çıkmaktadır.


Bülent ECEVÎT
