GÜNÜN Işığında

Demağoji ve eğiyim


H
İÇ yapılmasa elbette daha iyi olur ama, demagoji, politikada yapılabilir, sokak mitinglerinde, anma törenlerinde, hattâ devletlerarası konferanslarda yapılabilir. Böyle vesilelerle demagoji yapılmasının müzmin zararlarına dünya artık alışmış, hattâ yer yer belki biraz muafiyet de kazanmıştır.


Ama bir alan vardır ki orada demagoji yapılamaz, yapılmamalıdır, yapılmaması insanlığın ilerliyebilmesi, barış ve güvenlik içinde yaşıyabilmesi, ve dünyanın mutlu bir yer haline gelebilmesi için başlıca şartlardan biridir. Bu alan, eğitimdir...


Çünkü çocuğun olsun, lise hattâ üniversite çağındaki gencin olsun kafası, henüz demagoji   ile   acı   gerçeği   biribirinden  ayırdedebilecek kadar «feleğin çemberinden» geçmemiş, demagojinin zararlarına karşı muafiyet kazanmamıştır.


Bu çağlardaki insanların eğitiminde demagojiye yer verilirse, o insanlar hayata gözleri birtakım yahu perdeleriyle örtülmüş olarak atılır, gözlerinden bu perdeleri sıyırıp atmaya kadar da zaman kaybederler. Onların hayata atıldıktan sonra kaybedecekleri bu zamansa, hem milletlerin hayatında, hem de bütün insanklığın ilerlemsi dünyaya   barış 
ve eğitim 
ve güvenliğin yerleşebilmesi, dünyanın mutlu bir yer haline getirilmesi yolunda kaybedilmiş bir zaman olacaktır.


Hele okul sıralarından ayrıldıktan sonra okumayı ve öğrenimi bırakanlardan birçoğu, eğitim devrelerinde zihinlerine yöneltilmiş olan demagojik telkinlerin etkisinden belki ömürleri boyunca kendilerini kurtaramazlar. Böyle insanlarınsa, başından sonuna kadar bütün ömrü, insanlık için kaybedilmiş bir zamandır.


Ancak insanlara gerçeklerden 
korkmamağı, gerçeklerin karşısına cesaretle çıkmağı, gerçekler karşısında kendi kendini aldatmamağı öğreten, insanı genç yaşta buna alıştıran bir eğitim insanlığa yararlı olabilir... Daha güzel bir dünyanın temelleri ancak böyle bir eğitimle atılabilir.


Tolerans yokluğunun, dar görüşlülüğün ve inançlara saygısızlığın eseri olan, yıkıcı, yakıcı, insan haklarını ezici, ve bir toplumu hür ve onurlu insanlar için yaşanmaz hale getirici bütün kütle hareketlerini, kütle davranış ve tepkilerini biraz eşeleyin, hepsinin altında, demagojik bir eğitimin insan ruhunu kökünden çürüten zehirli sarmaşıklarını bulursunuz.


Bülent ECEVİT
