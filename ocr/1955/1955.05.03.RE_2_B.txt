GÜNÜN IŞIĞINDA :

SHD Yayınlarının getirdiği

Bülend ECEVİT
 
— İşte verdiğin bir liranın, işte bu kitapta yazılı olanın değeri budur! der gibi, okuyucunun başına çalar gibi bastırılmış kitaplar, insanı kitaptan da okumaktan da yazmaktan da soğutabilir.
  
— Dış görünüşe bakma, öze bak! Kitabın kapağına aldanma, içine bak! gibi sözler fazla yüksekten atmadır.
  
İster zaaf deyin, ister hafiflik deyin, ister küçüklük, dünyayı dünya yapan — aldatıcı bile olsa — biraz da dış görünüşler, yaşamaya tad veren biraz da bu görünüşlere kanışımızdır.

Hele kitapta görünüşün değeri hiç küçümsenemez. Kitap bastırışında zevk olmıyan bir yayıncının kitap seçişinde zevk olduğuna nasıl inanabilirsiniz?
   
Salim Şengil, kitap ve derginin dış görünüşüne özü kadar, zarfa mazrufu kadar değer veren sayılı yayıncılarımızdandır. Kâğıt ve baskının günden güne pahalanmasına rağmen, onun yayınlarının baskısı her yıl biraz daha güzelleşiyor.
   
SHD (Seçilmiş Hikâyeler Dergisi) yayınları artık bugün güzel baskı örneği diye gösterebileceğimiz bir hâle gelmiştir.
   
Salim Şengil, yeni bir hamlesini, SHD kitaplarının şiir özel baskıları ile yaptı. En mütevazi malzeme ile memleketimizde son yıllarda görülen şiir kitabı baskılarının belki en güzel örneklerini verdi. Gerek kapak kompozisyonları, gerek şiirlerin tertibi bakımından bu baskılar, memleketimizde kitabı, ele alınmasından zevk duyulacak bir hâle getirdi.
   
«SHD Kitapları Şiir Özel Baskıları»ndan ilk dördü son bir ay içinde satışa çıkmıştır.
   
Bunlar sırasiyle, Attilâ İlhan'ın «Yağmur Kaçağı», İlhan Berk’in «Köroğlu», Salâh Birsel’in «Hacivatın karısı», Ömer Faruk Toprak’ın «Dağda Ateş Yakanlar» adlı kitaplarıdır.
   
«Yağmur Kaçağı»nı Ali Parmakerli, «Köroğlu»yu Haşan Kavruk, «Hacivat’ın Karısı»m Turhan Selçuk, «Dağda Ateş Yakanlar»ı da Nuri İyem’le Kemal İncesu resimledişlerdir.
   
Kapağın ve baskının güzelliğine kanıp bu kitaplardan birini eline alan okuyucu, dış görünüşle aldatılmış olmadığını da anlıyacaktır. İşte meselâ, son yıllarda yeni bir deyiş tarzı deniyen İlhan Berk’in «Köroğlu» sundan birkaç mısra:

«Her sabah bakırın, demirin, çeliğin yüreği 
Çıkarlardı Çamlıbel'den - her sabah dünyaya. -
Çamlibel demiri _ dünyada kapı pencere çivi, 
Dünyada sapan olmak isterdi - Bıçak olmak istemezdi.»

Okuyucunun iyi kitap ihtiyacına olduğu kadar göz zevkine de, bu zararsız insanlık zaafına da, değer verdiği için Salim Şengil’e teşekkür etmek borcumuzdur.
