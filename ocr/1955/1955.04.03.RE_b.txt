Okuma bilenlerimizden kaçı, kahveye, meyhaneye, gece eğlencesine, sohbete ayırdığı zamanın onda birini olsun okumaya da ayırıyordur ? Otobüslerimizde, trenlerimizde, vapurlarımızda, kitap, dergi, gazete, ne olursa olsun, bir şey okuyan kaç kişi vardır ? Tanıdıklarınızdan kaçının evinde bir kütüphane bulursunuz ?
    
Ayiardır Türkiye’ye yabancı dillerde kitap gelmiyor.. Bu, kaç kişinin umurundadır ?
    
Alfabelerin en zorunu kullanan Japonya’da bugün 7 milyon, 6 milyon, 5 milyon sürümlü gazeteler vardır. Biz, okuyanlarımız çoğalsın diye alfabelerin en kolayım aldık. Ne oldu?.. Gazeteci arkadaşımız Hıfzı Topuz FORUM’da müjdeliyor: En çok sürüm yapan 4 gazetemizin tiraj toplamı 400 bine yükselmiş.
    
Biz, gazete bulamayınca kütüphanelere hücum edecek kadar, gazetelerinin sürümü milyonlara varacak kadar okuma tiryakisi olmuş milletlerle aramızda yüzlerce yıllık cehaletin açtığı mesafeyi bir an önce kapatmak zorunda bir milletiz. O- kuyan bir millet hâline gelmeden bu mesafeyi kapatamıyacağımız da okuma bilenlerimizin malûmu olsa gerektir.
    
Oysa ki okumaya ayrılabilecek boş vakitleri öldürmenin en çeşitli yolları bizdedir.
    
Bir hocamız tembellik edenlere,
    
— Aptal değilsin, elbette bir maksadın olacak, derdi.
    
Kendi tembelliğimize bakıp bizim de içimizden o hocanın hüsnüniyetile sormak geliyor:
    
— Okumıyacak olduktan sonra, okuma öğrenmekten maksadımız ne idi?
   
Aptal değiliz, elbette bir maksadımız olacak!

