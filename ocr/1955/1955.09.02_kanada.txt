KANADA

Yazan :  Bülent ECEVİT


Erleri subaylarından iyi yaşıyan bir ordu


Kanada'da subaylardan önce erlerin rahatı düşünülüyor-Askerlik hizmeti mecburi olmadığı hâlde 118.077 kişi silâh altında




Halifax'daki Donanma tersanesinde 1953 Temmuzunda denize indirilen bir destroyer inşa halindeyken.


Tefrika No. 6


K
anada'nın Kuzey Atlantik'teki en kullanışlı limanlarından biri olan Halifax'ta bize sadece askerî tesisler gezririldi. Fakat şehrin içinden gelip geçerken görülebildiği kadar, zaten buradaki si vil hayatın da nüvesini askerî tesisler teşkil ediyor. Donanma ve Hava Kuvvetleri personeli, Halifax'ın hem iktisadi hem de sosyal hayatına hâkim.


Kanada Hava Kuvvetlerinin 
Halifax'taki Shearwater mevkiinde bulunan üssü, 1949 da donanmaya devredilmiş. Şimdi burada, donanmaya bağlı olarak üslendirilmiş hava birlikleri, bir harb halinde denlzaltılara karşı yapılacak savaşta deniz birlikleriyle işbirliğine hazırlanıyor.


Karada iken Shearwater'de üslendirilen bu hava birlikleri denizden yapılacak harekâtta "Magnificient" adlı uçak taşıt gemisini kullanacaklar.


Gerek Shearwater gerek onun yanındaki Stacadona mevkiinde bulunan askerî binalardan birçoğu, İkinci Dünya Harbi sırasında muvakkat olarak yaptırılmış.


Birçok memleketlerde övünülerek gösterilebilecek bu binaları bize gezdiren subaylar, bunların muvakkat olduğunu adeta özür diliyerek belirtiyor, çok yakında hepsinin yerine yenilerinin yapılacağını söylüyorlardı.


Nitekim bazı yeni binaların inşası tamamlanmış ve bunlar şimdiden kullanılmağa başlamıştı.


Orada bize bir kışlayı gezdirdiler. Bu kışla, Kanada gezisi boyunca misafir edildiğimiz hepsi biribirinden güzel ve konforlu oteller yanında hiç de aşağı kalmazdı.


Bekâr subaylar, muvakkat bi
nalardan birinde, çok daha mütevazî şartlar altında yaşıyorlardı.


Subayların kaldığı binanın biraz daha iyisinde astsubaylar, gördüğümüz binaların en yenisinde, en konforlusunda ise erler kalıyordu.


Bu üç binadaki oturma odaları, oyun salonları ve yemekhaneler de gene böyle, bizlere ters gelen bir sıraya göre, gitgide güzelleşiyordu: Oturma odalarının da, oyun salonlarının da, yemekhanelerin de en güzeli, erlere mahsus kışlada idi.


Belliydi ki Kanada Donanmasında subaylardan önce erlerin rahatı düşünülüyordu.


Bu kışlada erler, zevkle döşenilmiş, ikişer, üçer yataklı geniş odalarda yatıyorlardı. Kışlanın büyük mutfağı bir ev kadınını imrendirecek kadar temiz ve düzenli idi.


Kanada'daki hayat standardının yüksekliği göz önünde tutulacak olursa, erlerin bu kadar iyi şartlar altında yaşamalarını tabiî saymak gerekir.


Fakat, erlerin rahatının bu kadar düşünülmesinde, Kanada'da da mecburi askerlik olmaması da rol oynuyor olsa gerektir. 

NATO KURULDUKTAN
 SONRA KANADA 
ORDUSU


Kanada'da askerlik hizmetinin ancak gönüllü olarak yapıl
masına rağmen, hayat şartlarının iyiliği sayesinde, ihtiyaca yetecek kadar bir askerî kuvvet silâh altında  bulundurulabiliyor.


Şimdi Kanada'nın silâh altındaki kuvvetlerinin sayısı 118.007 yedek kuvvetlerinin sayısı da 41.676 dır. 1949 da silâh altında ki kuvvetlerin 41.676 dan baret olduğu düşünülürse, NATO kurulduğundanberi Kanada'nın savunma hazırlıklarına ne kadar hız vermiş olduğu kendiliğinden anlaşılır.


Bugün silâh altındaki kuvvetlerin 19.027 si donanmada, 49.409 u kara ordusunda, 49.461 ri de Hava Kuvvetlerindedir.


Kanada'nın askerî gücünde Hava Kuvvetlerinin ne kadar önemli bir yer tuttuğu bu sayılardan da görülüyor. Buna göre, ancak 15.000.000 nüfuslu bir memleketin 118.077 kişilik bir silâhlı kuvvet bulundurması küçümsenemiyeceği gibi, askerlik hizmetinin mecburi olmayışı yüzünden silâhlı kuvvetlere insan çekmekte büyük bir zorlukla karşılaşılmadığını da ortaya koymaktadır.


(Devam edecek)


DÜZELTME:


Dünkü Kanada yazısında, ikinci sütunun 6 ncı paragrafının ikinci cümlesi şöyle olacaktı:


"İngilizlerin Amirallik binası olarak yaptırmış oldukları bina bugün de Kanada Atlantik Komutanlığının Amirallik Binası olarak kullanılıyor."
