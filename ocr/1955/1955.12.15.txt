Günün IŞIĞINDA

Dördüncü Menderes hükümetinin talihsizliği


İlk Menderes Hükümeti, bundan 5 yıl 7 ay önce başına gelirken. Demokrat Parti'nin seçimleri kazanmak için Türk halkına vermiş olduğu bu sözlerle bağlı idi. Bu sözler gereğince Türkiye, demokrasi yolunda daha ileri bir merhaleye götürülecek, insan hakları ve hürriyet daha sağlam teminata bağlanacak, memlekete ucuzluk ve refah getirilecekti.


14 Mayıs 1950 dan 5 yıl 7 ay sonra kuralan Dördüncü Menderes Hükümeti ise Türk halkına şimdi neler vaadediyor?.. Şu satırlar yazıldığı sırada henür Hükümet programı resmen açıklanmış değil ama, D.B. Meclis Grubu toplantısından sızan haberlere göre, özet olarak programda, Türk demokrasisinin beş buçuk yıldır 
süregelmiş bir gerilemeden sonra gene 14 Mayıs 1950 deki seviyesine ulaştırılacağı, insan haklarının ve hürriyetin o tarihe kadar sağlanmış teminata yeniden kavuşacağı ve memlekette —hayır, 14 Mayıs 1950 deki geçim şartlarının geri geleceği değil, sadece — bugünkünden daha fazla geçim sıkıntı getirilmeyeceği vaadediliyer.


Kısacası, Dördüncü Menderes Hükümetinin programı, Birinci, İkinci ve Üçüncü Menderes Hükümetlerinin icraat devrelerini biz başarısızlık ve gerileme devresi olarak damgalamakta, ve her bir yıla yüzyılların ihmal edilmiş islerini sığdırmak zorunda bulunan Türk Milleti için, bu 5 yıl 7 aylık devrenin, kaybedil
miş bir zaman olduğunu ortaya çıkarmaktadır.


Dördüncü Menderes Hükümetinin programı, eğer bu program hakkında duyulanlar doğru ise, zoraki bir pişmanlığın ifadesi, bağışlanmaz bir sürü hataların itirafadır.


Birinci, İkinci ve Üçüncü Menderes Hükümetleri, Demokrat Parti İktidarından önceki devrin icraatını ret ve inkâr ederek tutunmağa çalışmıştı. Dördüncü Menderes Hükümeti ise. şimdi, Birinci, İkinci ve Üçüncü Menderes Hükümetlerinin icraatını ret ve İnkar edip. Demokrat Parti iktidarından önce varılmış hedefleri programına almakla tutunmağa çalışmak zorundadır.


Bu, bir hükümet için ne büyük bir talihsizliktir!


Bülent ECEVİT
