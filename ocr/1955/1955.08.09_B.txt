GÜNÜN Işığında

Bir ihtimal daha mı var?

EĞER iktidar, ve her hâl ve şart altında bugünkü iktidarı desteklemeyi prensip edinmiş görünen bazı başyazarlar, Cumhuriyetçi Millet Partisi ile Cumhuriyet Halk Partisinin biribiri ardından aldıkları mahalli seçimlere girmeme kararına karşı ileri sürdükleri iddialarında samimi iseler, yani bu iki muhalefet partisinin kendilerini kuvvetli hissetmedikleri ve halicin kendilerine oy vermek istemiyeceğini bildikleri için mahallî seçimlere girmekten kaçındıklarına samimî olarak inanıyorlar sa, bu samimiyeti ispat etmenin çok kolay bir yolu vardır: 

Gerek C.H.P. gerek C.M.P., yayınladıkları tebliğlerde, seçimlere girmemelerini haklı göstermek için madde madde bazı sebepler ileri sürmüşlerdir; her hal ve şart altında bugünkü iktidarı desteklemeyi prensip edinmiş görünen o baş yazarlar, iktidarı, işle bu sebeplerin hemen ortadan kaldırılmasına teşvik etsinler, iktidarda değerli akıl öğreticilerinin bu yolda verecekleri öğütlere uyup o sebepleri ortadan kaldırsın, yeter!

Bu yolu tutmakla, birincisi, iddialarındaki samimiyeti ispat etmiş, İkincisi de —eğer bu iddiaları gerçeğe uygunsa— iki muhalefet partisini, C-H.P. ile C.M.P. yi. halkoyu karşısında çok zor bir duruma düşürmüş olacaklardır. Şöyle ki: Bu durumda, Cumhuriyet Halk Partisiyle Cumhuriyetçi Millet Par tisi, ya seçimlere girmemelerini haklı göstermek için ileri sürmüş oldukları sebeplerin or tadan kaldırılmasına rağmen seçimlere girmemekte ısrar etmekle seçmenlerin bütün itibar ve güvenini kaybetmek, ya da kendi istemiş oldukları, şartlar altında yapılan bir seçimden bile ağır bir yenilgiye uğnyarak çıkmayı göze almak şıklarmdan birini seçmek zorunda kalmış olacaklardır.

C.H.P. nin ve C.M.P. nin teb liglerinde seçimlere girmemeyi haklı göstermek için ileri sürülen sebeplerin gerçekten var olduğunu, bu sebeplerin son yıllar içinde ve bugünkü iktidar tarafından meydana getirildiğini, ne iktidar ne de iktidarı destekliyen başyazarlar in kâr etmişlerdir. Bunlarm hıkâ mm yanaşılmamış, lüzum bile görülmemiştir.

Eğer muhalefet partilerinin seçimlere iktidarla eşit şartlar altında girmesi imkânını ortadan kaldıran, ve ne varlığı ne de bugünkü iktidar tarafından meydana getirildiği inkâr edilen bu âmiller bir zaruretin i-fadesi ise, ve bir zaruretin ifadesi olduğu içindir ki ortadan kaldırılmalarına imkân görüle-miyorsa, bu zaruret ve imkânsızlık şu 2 şekilden biriyle izah edilebilir:

Ya Türkiye’deki muhalefet partilerinin bugünkü iktidarla eşit şartlar altında seçim mücadelesi yapmalarına cevaz verilebilecek kadar meşru ve memlekete bağlı birer parti ol maktan uzak bulunduklarına i-nanılmaktadır, ya da bugünkü iktidar partisi, eşit şartlar altında gireceği bir seçim mücadelesinden kesin bir yenilgiyle çıkacağına inanmakta ve kendi ayağiyle böyle bir yenilgiye gitmek istememektedir.

C.H.P. ile C.M.P. nin seçim-lere girmemek için aldıkları karar, iktidarı, eğer bu izah şekillerinden birincisi doğru ise memleket hesabına, İkincisi doğm ise kendi —yani iktidar partisi— hesabına duyduğu bir kaygıdan kurtarmış olmalıdır.

Her iki halde de, gerek bugünkü iktidarın gerek onu her hal ve şart altında destekliyen başyazarların, her iki muhalefet partisince alman karardan ancak sevinç duymaları gerekirdi.

Fakat görünüşe göre böyle bir sevinç de duymuyorlar.

Eğer sevinç duymadıkları gerçekse, iki muhalefet partisinin mahallî seçimlere girmemek için ileri sürdükleri sebepler ortadan kaldırılarak me sele kolayca halledilir.

Fakat bu yolda bir kıpırdanma olmadığına göre, sevinç duyulmaması aldatıcı bir görünüşten ibaret demektir.

Eğer sevinç duymamaları aldatıcı bir görünüşten ibaret se, o zaman da, her iki muhalefet partisinin de seçimlere girmeyişinden, iktidarın, gerçekte sevinç duyduğuna, ancak, muhalefet partilerinin bu hareketini onlara karşı yeni <ceza> Iar tertiplemek için bir bahane olarak kullanabilmek düşüncesiyle, bu sevincini bir hiddet maskesiyle örtmeğe çalıştığına hükmetmek gerekir.

Bu takdirde ise, bir üçüncü izah şekli olarak, iktidarın çok partili hayata artık son vermeğe hazırlandığı da akla gelebilir— Çünkü varmış olduğumuz merhalenin bir iki adım daha ötesinde muhalefet partileri bi rer kukladan başka bir şey o* lamazlar.

Eğer iktidarın hareket tarzının bunlardan daha başka bir şekilde izahı mümkünse, o izah seklini de öğrenmeyi pek isterdik. 

Bülend ECEVİD