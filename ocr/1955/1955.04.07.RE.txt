7 - 4 - 1955  

Halkçı

GÜNÜN IŞIĞINDA :

Bizim anlıyamıyacağımız bir mantık

Bülend ECEVİT
   
6 Nisan günii HALKÇI’da, Lübnanlı bir Başyazarla gazetemiz adına yapılan bir konuşma çıktı.
   
Memleketimize gerçek bir sevgi ve yakınlık duyduğuna inandığımız bu Lübnanlı gazetecinin sözleri, Arap halkının İsrail konusunda Türkiye’ye karşı duygularım belirtmektedir.
    
Bazı Arap memleketlerde Türkiye arasındaki münasebetlerin gerginliğinde, İsrail’le dost-luğumuzun baş âmillerden biri olduğu zaten bilinen bir şeydi.
   
Beyrut’ta çıkan ELDYAR Gazetesi Başyazarı Hanna Ghosn’un sözleri, İsrail’le dost olmamızdan Arapların hoşnutsuzluk duymasında ne gibi bir düşünce tarzının tesiri olduğunu, ve böyle bîr düşünce tarzı ile Cumhuriyet Türkiye’sinin dış münasebetlerine hâkim olan düşünce tarzı arasındaki uzlaşmazlığı a- çıkça göz önüne sermesi bakımından ilgi çekicidir.

Nüfusunun yüzde 53 ü Hıristiyan olan kendi memleketi bakmamdan bir tenakuza düşmek bahasına da olsa, Başyazar Hanna Ghosn, Orta Doğu’da, din birliğine dayanır bir dış siyaset rejimi kurulmasını savunur yolda konuşmuş, ve duygularımıza hitap ettiğini umarak, bize, halifeliğin yüzyıllarca Türkler elinde kaldığını hatırlatmıştır.

Türkiye Cumhuriyet İdaresinin, dış siyasetle din arasında herhangi bir münasebet göremiyeceğini, buna en başta Anayasasının engel olduğunu, böyle bir avdın gazetecinin olsun idrak etmiş olması beklenirdi.

Başyazar, Kudüs’ün Müslümanlar için ikinci kutsal şehir olduğunu öne sürüyor. Kudüs, Müslümanlardan başka Yahudiler için de, ve, kendisi Hıristiyan olan Bay Ghosn’un itiraf ettiği gibi, Hırıstiyanlar için de bir kutsal şehirdir. 3 ayrı din mensuplarının bir şehre kutsallık izafe etmeleri halinde, neden bu dinlerden yalnız birinin mensuplarının duygularına saygı gösterilmesi gerekeceğini anlıyamamakta da Türkler mazur görülmelidirler.

Lübnan’lı Başyazar,  İsrail’e dostluk göstermekte ne gibi bir menfaatimiz olduğunu, bunun bize ne kazandıracağını soruyor. Diyelim ki İsrail’le dostluğumuz bize hiç bir şey kazandırmıyacaktır!.. Bu, neden bizim İsrail’e düşmanlık göstermemizi gerektirsin? Dünyanın bize göre ta öbür ucundaki Şili ile dostluğumuz bize bir şey kazandırmıyor diye, durup dururken Şili’ye düşman mı olmalıyız ?

