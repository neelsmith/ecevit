GÜNÜN Işığında



Jurnalcilik


M
UHALEFET partileri seçimlere girmemelerini izah için yayınladıkları tebliğlerde sırf «Türkiye'de bugünkü şartlar altında seçimlere girilemez» demiş olsalardı, ve yabancı memleketlerde de Türkiye'deki şartların neler olduğa öteden beri bilinmese idi, muhalefet partilerinin bu hareketinin memleketi dışarıya jurnal etmek şeklinde gösterilmesine belki akıl yatabilirdi.


Fakat, muhalefet partileri, seçimlere neden girmediklerini izah için yayınladıkları tebliğlerde, umumi tabirler, karanlık bir ifade tarzı kullanmamış, seçimlere girmemek kararını vermelerinde hangi sebeplerin âmil olduğunu madde madde göstermişlerdir.




Üstelik, gösterdikleri bu sebepler, gazetelerinde Türkiye'ye dair haberler çıkan bütün yabancı memleketlerde nasıl olsa bilinmektedir. Yabancı memleketler, bu sebeplerden hiçbirinin varlığını ilk defa muhalefet partilerinin tebliğlerinden öğrenecek değillerdir.


Eğer muhalefet partilerinin seçimlere girmemelerini izah için gösterdikleri, ve varlığı iktidarca da inkâr edilmiyen sebepler, seçimlere girmemeyi
 haklı gösterecek kadar ağırsa, bu sebepler gerçekten bizim dışarıdaki itibarımızı sarsabilir. Fakat o takdirde insaf —asgarî bir insaf—, böyle bir itibar sarsıntısının suçunu, dışarıda nasıl olsa bilinen o sebepleri söyliyenlere değil, yaratanlara yüklemeyi gerektirir.


Yok eğer bu sebepler seçimlere girmemeyi haklı gösterecek kadar ağır değilse, o zaman, muhalefetin bu sebepleri havi tebliğleri nasıl olsa mem
leketimizin dışarıdaki itibarını sarsamaz.


Böyle olunca da ortada bir jurnalcilik bahis konusu olamaz. 

*


Fakat mademki iktidar muhalefeti, seçimlere girmeyiş sebeplerini açıkladığı için memleketi dışarıya jurnal etmiş olmakla suçlandırıyor, öyleyse, kendi yarattığı bu sebeplerin dışarıdaki itibarımızı sarsacak kadar kötü olduğuna herkesten çok kendi inanıyor, bunların kötülüğünü herkesten önce kendi biliyor demektir.


Biliyorsa, kötülüğünü bile bile bu sebepleri neden yaratmıştır? 


Bilmiyorsa, muhalefeti jurnalcılıkle neden suçlandırmıştır?

Bülend ECEVİD
