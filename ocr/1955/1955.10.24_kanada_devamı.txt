Ordu: Batı ile aramızdaki en giniş ve kısa köpru

Fakat, yurt dışına gidip geldikten sonra ordudan ayrılan subaylarımızın sayısı eğer Türk ordusunun selâmeti bakımından kaygı verecek kadar artmakta ise, hiç şüphesiz, bunun çarelerini düşünmek gerektir.

Bu çareler nelerdir?.. Ordudan ayrılmayı zorlaştırıcı tedbirler, herhâlde meseleyi kökünden hâlledecek bir çare sayılamaz!

Batı memleketlerinde bilgi ve görgülerini arttırmış genç subaylarımızı orduya bağlamanın çarelerini biz, gene o Batı memleketlerinde  aramalıyız!

Bundan önceki yazımızda da belirttiğimiz gibi, Kanada'da, devamlı olarak 100 kadar havacımız eğitim görmektedir. Onların Kanada'daki durumu, çalışmaları ve dertleri üzerine eğilmek, belki de bize bu yolda ışık tutabilir.

Subaylarımızın yurt dışındaki stajlarından yeteri kadar istifade sağlanabiliyor mu?.. Türk ordusu ile Batılı müttefiklerimizin orduları arasındaki işbirliğini zorlaştırıcı âmiller var mıdır, varsa bunlar nelerdir?.. Kanada'daki genç havacılarımızın durumu bu hususlarda da bize bazı fikirler verebilir.

Onun için, ilerki yazılarımızda, Kanada'daki genç havacılarımızdan bahsetmekte fayda görüyoruz.
