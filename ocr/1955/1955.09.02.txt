GÜNÜN Işığında 

Üniformalı demokrasi.

B
UNDAN bir müddet önce bir resmi Türk Heyeti Yugoslavya'ya gittiğinde, önce yol üzerindeki Selanik'ten, sonra Yugoslavya başkenti Belgrat'tan gelen bazı fotoğraflar gazetelerde çıktı.


Bu fotoğraflarda, Türk Hükümeti üyelerinden bir zat, sırtında özel olarak yaptırılmış, üniformaya benzer bir ceketle görünüyordu.


30 Ağustos günü Ankara'da yapılan geçit törenine ait resimler arasında da, gene bir hükümet üyesinin, bu sefer sivil giyinmiş olmakla ve başında ne kasket ne de şapka bulunmakla beraber, sağ elini sağ kaşı üstüne koyarak asker usulü selâm verdiği görülüyordu.


Gene 31 Ağustos günkü gazetelerde, bir hükümet üyesinin, Genel Kurmay Başkanlığında tebrikleri kabul ederken çekilmiş bir resmi de vardı.


Gazetelerde çıkan bu 3 fotoğraftan üçünde de görülen hükümet üyesinin aynı zat olmam bir tesadüften ibaret sayılamasa gerektir.


Gazetemizin askeri yazarı Sa
yın Hicret Canbazoğlu, dün çıkan yazısında, 30 Ağustos günü Genel Kurmay'da tebrikleri bir hükümet üyesinin kabul etmesindeki uygunsuzluğu, Ordu Dahilî Hizmet Talimatnamesinden madde göstererek anlatmıştır.


Milli Savunma Bakan Vekili olarak Genel Kurmay Başkanına da vekâlet ettiğini sanan (halbuki bir Genel Kurmay Başkan Vekili vardır) bu zatın, Başbakan Yardımcısı olarak askeri birlikleri asker usulü selâmlamasındaki, daha önce de Dışişleri Bakanı olarak çıktığı bir resmi seyahatte üstüne özel olarak yaptırdığı bir çeşit üniforma giymesindeki uygunsuzluğu anlıyabilmek içinse, ne kanun ne talimatname hükümlerinden haberdar olmağa ihtiyaç vardır.


Hiç bir askeri hüviyeti olmadığı 

halde askerlerin törenlerdeki bazı görevlerini kendi üstüne almak, asker usulü giyinmeğe ve selâm vermeğe kalkışmak, herkesin bildiği gibi, çağımızdaki sağ ve ölmüş diktatörlerin, belki görünüşe ait, fakat hemen hiç şaşmıyan ayırıcı vasıfları arasındadır. Aslında asker olan Atatürk ise, hem  de dışarda Türkiye'den
 diktatörlük diye bahsedilen bir devirde, böyle hareketlere bugün bile hves ve itibar etmemiş, bunlardan dikkatle kaçınmıştı.


Belki de işi büyütmeğe lüzum olmadığı düşünülebilir. Söz konusu Bakanın, içinde diktatörlük hevesi değil, sadece, baskı altında tutulmuş bir askerlik hevesi bulunduğu için böyle üniformalar giydiği, asker usulü selâm verdiği, ve törenlerde askerlere ait bazı görevleri üzerine alnğı ileri sürülebilir.


Dileriz ki öyle olsun!.


Ama bu da içimizdeki kaygıyı büsbütün atmağa yetmez.

Çünkü, bakanlık mevkileri, bazı kimselerin çocukluktan beri şuur altlarında baskıda tutulmuş bazı isteklerini açığa vurdurup da komplekslerden kurtulmalarını sağlamak için düşünülmüş mevkiler değildir. 

Bakanlık mevkileri, sadece devlet idaresinde en büyük sorumluluğu yüklenecek kimseler için düşünülmüştür. Vatandaşlar bakımından bu mevkilerin önemi, ruhi değil, siyasidir.


Onun için bu mevkilere gelecek kimselerin, askeri üniforma giymek, asker usulü selâm vermek, v.s., gibi şekillerde tezahür edebilen birtakım komplekslerden kendilerini daha önce kurtarmış olmaları, devlet işlerinin sıhhatli bir şekilde yürütülebileceğine vatandaşların kanaat getirebilmeleri bakanından şayanı temennidir.


Bülent ECEVİT
