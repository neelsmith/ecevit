Bunun için kendi iç huzursuzluğumuzun tohumlarını bütün memlekete serpmeli. Fakat bu tohumların filiz verebilmesi için de, daha önce, memleketi o tohumları yaşatabilecek bir hâle getirmeliyiz.
    
Bu, eğitimle olur.
    
Türk halkım yüzyılların uykusundan uyandırmak için çalışmalı, ona bilginin, görgünün ışığını götürmeliyiz. Hürriyetin ne olduğu, neye yaradığı, niçin elde edilmesi, ve yokluğundan niçin huzursuzluk duyulması gerektiği ancak bu ışığın altında görülebilir.
    
Hürriyeti hakettiğini sanan aydın Türk gençliği, bu yolda çalışmanın külfetlerini göze almadıkça, hürriyeti zaten halletmiyor sayılır.
  
Simdi biz, meş’alesinl aydın gençlerin kendi haslarına, devletten yardım ve ilgi beklemeksizin taşıyacakları bir eğitim, bir uyandırma seferberliğine muhtacız.
  
Köy köy dolaşıp kafaları zehirlemiye üşenmiyen yobazlardaki kadar idealizm birkaç bin aydın Türk gencinde de belirse belki hürriyete giden en kestirme yola çıkmış oluruz.

