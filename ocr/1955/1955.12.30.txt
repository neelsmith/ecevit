Günün IŞIĞINDA

C. H. P. nin tutacağı yol


Demokrasinin bir memlekete hayrı dokunabilmesii, aydınların memleket meselelerinde halkoyuna yönlendirebilecek kadar uyanık elmalarına bağlıdır. Demokrasinin hıtunabildiği her memlekette olduğu gibi Türkiye'de de aydınlar bu uyanıklığı eninde sonunda göstermiş, ve, dünkü yazımızda da belirttiğimiz gibi demagojiyi geçer akça sanan politikacılara, yerinde, zamanında bir ders vermişlerdir.


Bu dersten kendilerine hisse çıkarabilecek kabiliyette politikacılar, bundan böyle, başarıya ulaşabilmek ve başarılarını sürekli kılabilmek için, önce aydınların, şimdiye kadar küçümsenen bu azınlığın, saygı ve güvenini kazanmak ihtiyacını duyacaklar


Bu ihtiyaç Cumhuriyet Halk Partisinden başka bütün partileri, ya bugüne kadar tutmuş oldukları yoldan ayrılmak -hatta bugüne kadar taşımış oldukları hüviyeti değiştirmek-, ya da bütün bütün itibardan düşerek dağılıp gitmeyi göze almak şıklarından birini seçmeğe zorlayacaktır.


C.H.P. nin başka partilere göre avantajlı durumda bulunması ise, saten, Türk milletinin ilerlemesini ve esenliğini batılılaşmakta gören aydınların başlattığı bir fikir hareketi olarak doğmuş olmasındandır.


Memleketimizin gerek toplumsal ve ekonomik yapısının gerek geo - politik durumunun, henüz batılı anlamda doktrin partileri için elverişli bir zemin teşkil etmediği, çok partili rejim deneyine giriştiğimizden beri, artık olarak anlaşılmış olmalıdır. İlle Türkiye'de de batılı anlamile doktrin partileri çıksın diye beklemek, şimdiye kadar demokrasiyi benimsemeyip ona sadece özen. mis olmamızın sonucu sayılabilir.


Genç Türkiye Cumhuriyeti, nin meseleleri, henüz batılı an lamdaki doktrin partileri kurulmasını gerektirecek meseleler değildir. Türkiye'nin bugünkü gerçek meseleleri, bir hayat tarzı ve kültür değişiminden doğan meselelerdir. Bütün ekonomik  ve  toplumsal  meselelerimiz de bu değişimin icapları çerçevesinde ele alınmak gerekir.


Cumhuriyet Halk Partisinin İlkeleri ve programı, bu bakım dan, Türkiye'nin ihtiyaçlarına en uygun ilkeler ve programdır. Hattâ, Türkiye'nin bugün kü ihtiyarlarını, bizzat C.H.P. nin, bu devrimci partilerin ilkeleri ve programı ortaya çıkarmıştır.



Onun için şimdi C.H.F. ye düşen iş, programına, Türki. ye'de kendi yaratmış olduğu ihtiyaçları en iyi karşılıyacak bir tatbik kabiliyet kazan-dırmaktan, ve o hâlile programını Türk aydınlan arasında yaymağa, onlara benimsetmeğe çalışmaktan  ibaret olmalıdır.


C.H.P. bunu başarablldiği müddetçe, devrimlere inanmış Türk aydınlan başka bir partinin saflarında toplanamazlar. Böyle bir imkandan yoksun bulunan partilerin, tutunabilmek, basan kazanabilmek için başvurduğu usullerden hiç birine özenmeğe C.H.P. nin ihtiyacı yoktur.


Bülent ECEVİT
