
GÜNÜ
N Işığında

Demokrat Parti zafer yolunda


E
ĞER son zamanlarda her türlü baskıya rafinen ortaya  çıkabilen  belirtilerin hepsi de  aldatıcı değilse, Demokrat Parti, 1950 de kendini iktidar mevkiine getirmiş olan itibarını artık bütün bütün kaybetmiştir. Şüphesiz, D. P. İktidarının  ilerigelenleri de  bunu  bilmektedirler. Bilmeselerdi, partiler arasındaki eşit mücadele imkânlarının ortadan  kaldırılmasına son aylar da olduğu kadar önem ve hız vermezlerdi.


Ekonomik durum, Hükümeti, mahallî seçimlerin yaklaştığı bir sırada bile birçok hayatî istihlâk maddelerine ve halk hizmetlerine büyük zamlar yapmıya ve memleketin ticaret hayatındaki devlet kontrolünü, ancak harb ve seferberlik hallerinde başvurulabileceği kanunda belirtilmiş tedbirlerle sıkılaştırmaya mecbur edecek kadar bozulmuştur.


D. P. liderleri sözlerine güvenmenin imkânsızlığını gösteren delilleri birbiri ardından ortaya koymakla, bundan böyle halk oyuna inandırıcı tek bir söz söyleyemiyecek bir dururma gelmişlerdir.


Rakiplerine karşı iyi niyetten ne kadar yoksun olduklarını gösteren söz ve hareketleriyle siyasi huzurun, başarıya ulaştıramadıkları  teşebbüslerin çokluğu
 ile de kalkınma ve refahın artık kendilerinden beklenemiyeceğini, bir daha silinmesi güç bir inanç olarak herkesin zihnine yerleştirmişlerdir.


İtibarı bu kadar düşmüş bir partinin, kendini, eşit imkânlarla seçim mücadelesine girebilecek bir durumda görmemesi pek tabii idi.


Fakat hoşnutsuzluk, mücadele imkânlarından her türlü eşitliğin kanunlarla kaldırılmasını bile yetersiz bir tedbir durumunda barakacak kadar artıyordu.


Onun için, Demokrat Parti iktidarı, partiler arasında mücadele imkânları bakımındın eşitliği yok eden kanunî tedbirleri uygulamakla yetinmedi, eşitlik gözetilmeden yapılacak bir mücadeleyi bile imkânsız hale getirmek için, kanun dışı tedbirlere başvurmağa başladı. O arada, muhalefet partilerinin meşru toplantılarını polis zoruyla dağıtmak, buna rağmen yapılmak istenen başka toplantıları sebep göstermeksizin yasak etmek, muhalefet mensuplarına en ağır hakaret ve tehditlerde bulunmak gibi baskı yollarına saptı.


Bütün  bunlardan  maksadın ne olduğu belli idi:


Demokrat Parti kendini, rakiplerinin en zor şartlar altında bile katılacakları bir seçimden muzaffer çıkabilecek bir durumda görmediği; fakat daha fazla geri bırakılmayacak kadar geciktirilmiş seçimlere girmekten kaçınmasına da iktidarda bulunuşu engel olduğu; ve bütün bunların üstünde, demokratik rejimlerde her partinin olağan karşılaması gereken bir yenilgiyi kabule de  liderlerinin zihniyeti elvermediği için, muhalefet partilerini seçimlere girmekten vazgeçirmek istiyordu.


Hareketlerini  kendi çıkardığı kanunlarla bile sınırlı gör
mediğinden bunu yapmak elindeydi.


Böylelikle D. P. rakipsiz olarak girdiği seçimlerden muzaffer çıkabilecekti. Bu parti için artık zaferin başka bir yolu kalmamıştı. Bu zafer üstüne, başka biç kimseyi olmasa da kendini aldatmak bahasına, daha en az 3 yıl iktidar mevkiinde eski itibarının hayali ile avunabilecekti.


Gerek C. H. P. gerek C. M, P., mahallî seçimlere girmemek için  aldıkları kararla, Demokrat Parti'ye işte bu fırsatı vermişlerdir.


Bu, hiç şüphesiz, kendine güvenen bir partinin kullanmıya özeneceği bir fırsattır.


Fakat demokratik rejimi yürütmekten vazgeçtiğini açıkça itiraz bile edemiyecek kadar samimiyetsiz bir iktidar partisinin, bu fırsatı büyük bir sevinçle, üstelik rakiplerinin kendisine istediği fırsatı vermiş olmalarını da onlar aleyhinde istismara kalkışacak kadar büyük bir kadirbilmezlikle kullanacağından kimsenin şüphesi yoktur.


Güle güle kullansın, çünkü tek başına gireceği bu seçimlerin kendisini ulaştıracağı zaferde başka hiçbir siyasi partinin gözü kalmıyacaktır.


Bülend ECEVİT
