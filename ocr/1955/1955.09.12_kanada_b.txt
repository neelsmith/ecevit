Ottova: park içine kurulmuş bir şehir

fus da şehirde varlığı duyulmıyacak kadar dağınık... Bazı mahallelerin ıssızlığı ve sükûneti bozulmasın diye, oralarda dükkân, iş yeri, hattâ elçilik bile açılmasına izin verilmezmiş.

Bizim Büyükelçiliğimiz bahçe içinde şirin bir bina... Büyükelçimiz Sayın Cevat Üstünle ailesinin misafirperverliğini ve nezaketini Ottawa'ya yolu düşmüş her Türkten duyardık. Ben de, Ottawa'da kaldığımız 2 gün içinde kendilerinden eski Türk misafirperverliğinin en yüksek örneğini gördüm.

Kanada'daki Büyükelçiliğimizin kadrosu geniş olmamakla beraber, NATO'ya girdiğimizdenberi sorumluluğu çok büyük... Bize, bilhassa havacılık alanında çok yardımı dokunan Kanada'da, daima 100 kadar genç havacımız bulunuyor. Büyük Elçimizin de, Hava Ataşemiz Binbaşı Sayın Adil Diren'in de belirttiğine göre, Kanada Hükümeti, bizim havacılarımıza gösterdiği ilgiyi ve kolaylığı şimdiye kadar belki başka hiçbir memleketin havacılarına göstermemiş. Havacılarımızın durumundan, sırası geldikçe başka yazılarımda bahsedeceğim. 
