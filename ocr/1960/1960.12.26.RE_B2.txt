GÜNAYDIN'IN SONU
   
kâtı akliye»den mahrum, öteden beri vesayete muhtaç bir zavallı olduğunu ilân etmektedir... Muhalefet saflarındaki eski dostlarının, Başbakanlığı sırasında kendisine gelip te «Adnan, şöyle yapsana» diye elinden tutmadıklarından, kendisine yol yordam göstermediklerinden, akıl öğretmediklerinden şikâyetçidir... İnkılapçılığına toz kondurmak istemeyen; Yüksek Adalet Divanı önünde, 10 yıllık D.P iktidarı çamurundan kendi «tarihî şahsiyet»inin parçalarını bulup temize çıkarmağa uğraşan Bayar, Necip Fazıl Kısakürek'in nasıl bir «inkılâp düşmanı» olduğunu biliyordu da, niçin zamanında, o vesayete muhtaç biçare Başbakanın «böyle kimselerle konuşma» diye kulağını çekmemişti?

Adnan Menderes zihniyetinde ve yaradılışında bir insanla el ele 10 yıl devlet idare etmek kendisine eza vermemiş de, şimdi, Necip Fazıl Kısakürek zihniyetinde bir insanla yanyana görünmekten eza duyuyor!.. Bundan sonra ne söylerse söylesin, yalnız Kısakürek'in değil, Menderes'in ve onlar gibi daha nicelerinin de adları, tarihe, kendi adıyla yanyana geçecektir. 10 yıllık çevreniz budur sizin Celâl Bayar: «Tarihî şahsiyet»inizin yanından bu adları elinizin tersiyle ve her zamanki azametinizle şimdi itmekte ne fayda var?
