da Demokrat Parti İlce Başkanı yapılmış, sonra, D.P. iktidarında gene orduya alınmış bir generalde idi), İsmet Paşa sordu:
  
— Ben şimdi askerin arasından geçersem, vur emrini sen vermiyecek misin?

Genç subayın cevabı,

— Böyle bir emri vermektense önce kendimi vururum!, oldu.

O genç subayın ve onun gibi daha nice görevlilerin de, şeref ve haysiyetleri ile aralarında, ölüm korkusunun karanlık eli yoktu.
  
Böylece, korkutma ödevi verilenle korkutulmak istenen, aynı insanlık anlayışında, aynı şeref yolunda, aynı korkusuzlukta birleşiyorlardı. Yer yüzünde hangi kuvvet onları birbirine kırdırabilirdi? Onun için subaylar selâm durdu, onun için asker yol açtı, onun için İsmet Paşa, kendisi geçemesin diye kurulmuş barikatları geçtikten sonra gene geri geldi.
  
Üzerlerine hiç bir silâh çevrili olmadığı halde korku ve kuruntu içinde çırpınır duruma düşenler, doğru bildikleri yolda, şeref ve haysiyetini koruyabilmek uğrunda, can vermekten bile korkusu olmayanları hangi silâhla korkutabilir, hangi barikatla durdurabilirlerdi?
 

