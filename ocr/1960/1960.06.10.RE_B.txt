GÜNAYDIN

BÜLENT ECEVİT

MİRAS
  
Bir memleketin insanları hürriyet uğrunda, yani insanca yaşama hakkı uğrunda, ölümü göze alır, köle olmaktansa ölmeğe katlanır duruma gelmişlerse, o memlekette hürriyet en sağlam teminata kavuşmuş demektir. Türkiye'de hürriyet düzeni, Türkiye'de demokrasi şimdi bu en sağlam teminat üzerine kurulacaktır. Bugün toprağa verilecek hürriyet şehitleri, Türkiye'de hürriyetin artık ölümsüz olduğuna şahadet etmektedirler.
  
Başka bir çok milletlerin hürriyet mücadelelerine kıyasla, Türkiyeldeki hürriyet mücadelesinde çok az kan dökülmüştür. Fakat az kan dökülmesinin baş sebebi, Türkiye'de hürriyet için kanını dökmeğe, canını vermeğe hazr olanların çokluğudur. Bir başka sebebi de, hürriyet mücadelesine başlayanlar kadar, onların karşısına çıkarılanların da büyük çoğunluğunun, hürriyet ülküsüne bağlı, ve hürriyet için kanını dökmeğe, canım vermeğe hazır oluşlarıdır.

Onun için,

«Olur mu böyle olur mu,
  
«Kardeş kardeşi vurur mu?», 

diye soran gençliğe,, Türk Ordusu, silâh çekerek değil, o gençliği bağrına basarak cevap vermiştir. Onun için, hürriyet isteyenlere silâh çekecek kahbe eller bulunduğunda, Türk Ordusu, hürriyet mücadelesine en ön safta katılmıştır.
  
Şimdi hürriyet yoluna canını koyan gençliğin verdiği şehitler, hürriyet yolunda Ordunun verdiği şehitle beraber gömülüyorlar. Hürriyet  savaşımnda omuz omuza idiler. Mezarda omuz omuza olacaklar.
  
Onlar şerefle öldüler. Yurtlarında sağ kalanlara şerefle yaşama hakkını miras bıraktılar.
  
O mirası koruyabilmenin, o mirasa lâyık olabilmenin, tek yolu, hürriyet uğrunda onlar gibi seve seve ölebilir olmaktır.
  
Şerefle yaşayabilmek, hürriyet uğrunda ölümü göze alacak kadar şerefli olanların hakkıdır.
