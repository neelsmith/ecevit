GÜNAYDIN'IN SONU
    
di.

Düşüklere göre, 6 - 7 Eylül taşkınlık ve tecavüzleri «Millî heyecan» ın, «galeyana gelmiş millî hisler» in sonucu imiş!.. Fakat İskenderun olayı karşısında da Türk halkı kendinden beklenen «Millî heyecan» ı gösterdiği bu olay karşısında da Türk halkının millî hisleri galeyana geldiği halde, bu heyecan ve galeyan, dünya önünde bizi utandıracak değil, tersine bize ancak şeref ve itibar getirecek bir olgunluk içinde tezâhür etmiştir.

Çünkü, İskenderun olayı karşısında, Türk halkı, kendi bildiği, kendi içinden geldiği gibi tepki göstermekte serbest bırakılmıştır. Selânik olayı karşısında ise Türk halkı buna fırsat bulamamış, sırtını iktidar mevkiine dayayan bir çetenin «Millî heyecan» sözünü istismar ederek tertiplediği yağmacılığa, üzüntü ve dehşet içinde seyirci kalmıştı.

6 - 7 Eylülde beliren, sadece bir çetenin sorumsuzluğu idi. İskenderun olayının yarattığı tepkide beliren ise, Türk halkının doğuştan olgunluğudur. Bu olgunluk belirtisi, 6-7 Eylül olayları ile Türk ulusuna sürülmek istenen lekeyi, mahkemenin bile yapabileceğinden daha kesin bir şekilde silmiştir.
