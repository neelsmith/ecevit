GÜNAYDIN 

BÜLENT ECEVİT

Yedeksubay öğretmenlere yardımcı olunmalıdır

Birkaç Gaziantep köyündeki Yedeksubay öğretmenle görüştükten sonra yazdığım 3 yazı (1) üzerine aydınlatıcı mektuplar alıyorum. Mektupları yolla yan genç Yedeksubay öğretmenlerden bazısı yazılarımdaki iyimserliğe katılıyor, bazısı da bu iyimserliği aşın bularak, karşılaştığı güçlükleri anlatıyor.

Köyü ve köylüyü tanımadığı gibi öğretmenlik bilgisi ve tecrübesi de olmayan şehirli yedeksubaylara köy öğretmenliği yaptırmak, yeni ve ağır bir iş.. Bu sistemin sürekli olması düşünülüyorsa, verimi arttırabilmek için, işin öncüsü durumunda bulunan bugünkü yedeksubayların görüşlerinden, tecrübelerinden, ve ne kadar acı olursa olsun dert yanışlarından yararlanılmalıdır!

Bugün Türkiye’de, idealizmle realizm arasında sağlam bir denge kurabilen bir genç kuşak var. Bu kuşağın idealistliği kadar realistliği de yapıcıdır. Gelen mektuplarda bu iki niteliği yanyana ve biribirini destekler halde görmek, insana güven veriyor.

Onların dertlerini, dileklerini, gözlemlerini, mesele üzerine eğilebilecek durumda olan yetkililere, eğitimcilere, aydınlara ve derneklere duyurmayı bir ödev biliyorum.

★

Bingöl’ün bir köyündeki bir Yedeksubay, mektubunda, genel olarak benim iyimserliğimi paylaşıyor. Yedeksubay öğretmenlere askeri üniforma vermenin ve mali durumlarım düzeltmenin faydalı olacağım o da öne sürüyor. Aynca bir ihtiyacı hatırlatıyor:

— Bazı bölgelerde kışın, hava şartları yüzünden, şehir ve kasabalarla bağlantı bir kaç ay kesilmektedir. Böyle bölgelerdeki öğretmenlerin, birkaç aylık ihtiyaçlarım, imkân nispetinde önceden sağlamaları gerekir. Verilen aylık ücret ise, bir kaç aylık ihtiyacı önceden sağlamağa yetmez. Buna bir çare bulunmalıdır, diyor.

Bingöl’deki öğretmen haklı olsa gerek. Ya Yedeksubay öğretmenlerin aylıkları normal yedeksubay aylığı ile bir seviyeye yükseltilmeli ve kendilerine tayın bedeli verilmelidir; ya da, kışın yolları kapanabilecek köylere gönderilen öğretmenlere 2 - 3 aylık ücretleri toplu olarak önceden ödenmelidir!

★

Kayseri’nin bir köyündeki bir yedeksubay öğretmenden aldığım mektup ise, yazılanındaki iyimserliği düşündürücü bir şekilde eleştirmektedir. Karşıla sılan bazı güçlükleri, belki biraz büyülterek de olsa, açık bir ifade ile belirten bu ilgi çekici mektuptan bazı parçaları, bugün ikinci sayfadaki okuyucunun görüşü sütununa alıyoruz.

Bir Kayseri köyündeki bu yedeksubay gence göre, yedeksubay öğretmenlerin köylerde sağladıkları fayda, meslekten yetişen köy öğretmenlerinin sağladığı faydanın ancak yüzde 20 si kadardır! Bu, fazlaca kötümser bir tahmin olsa gerek. Gaziantep’te görüştüğüm eğitimciler, oradaki yedeksubay öğretmenlerin de aynı yetersizlik duygusu içinde bulunduklarını, bir işe yaramadıklarını sanarak üzüldüklerini; fakat gerçekte, tahmin ettiklerinden çok daha faydalı olduklarını belirtmişlerdi, öğretim usulleri bakımından bilgi ve tecrübeleri yetersiz bile olsa, şehirden gelmiş aydın gençler olarak, yedeksubay öğretmenlerin köye ve köy okuluna değişik ve geniş bir dünya görüşü getirmekle yaptıkları hizmeti, o yetersizliği fazlasıyle örtecek değerde buluyorlardı.

Zaten, bir Kayseri köyündeki