B.M.K.— Hükümet münasebetleri

uygulamağa razı olacak kimselerden kurulu bir kabineye ihtiyaç duymuş bulunabilir.
  
Fakat, değişikliğin ve değişikliği bu kadar geniş tutmanın sebebi veya sebepleri ne olursa olsun, ve bu sebepler makbul sayılsın veya sayılmasın, Millî Birlik Komitesi ile Hükümet münasebetleri konusunda, geride bıraktığımız 3 aylık devreden, ilerisi için çıkarılacak bazı dersler, vardır. Öyle görünüyor ki iki kurul arasında münesabetlerin 3 aylık şekli ve akışı,	Hükümetin tam verimle çalışmasına elverişli olmamıştır. Genel olarak Bakanlara, verimli çalışabilmelerinin şartı ve Bakanlık mevkiinin hakkı sayılacak ölçüde yetki tanınmamasıdır. Bakanlar daha çok birer müsteşar gözüyle görülmüşlerdir. Uygulanması kendilerinden beklenecek bazı önemli kararların alınışında kendilerinin gereği kadar söz söyleme imkânı bulamadıkları; hatta bu kararların bazısından - tıpkı Bakanlıktan affedilmelerinde olduğu gibi— ancak halkoyu ile beraber haberdar oldukları, bu yüzden de zor durumlarda kaldıkları anlaşılmaktadır.
  
Kısacası, bugüne kadar geçen 3 aylık devrede, yasama ve yürütme organları arasında sıhhatli bir münasebet, verimli bir işbirliği zemini kurulamamıştır.
  
Bu zemin kurulamadıkça, bulunabilecek en yeterli kişilerden meydana gelecek bir Hükümet bile, kendinden beklenen başarıyı göstermekte çok güçlük çekebilir.
