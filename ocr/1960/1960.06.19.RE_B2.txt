Devrim ve turizm
    
geçirilecek bir gecenin bile masrafını karşılayamazdı.
  
Millî Birlik İdaresi iş başına geçtiğinden, ve yolsuzlukları, israfı önleyici tedbirler alınmağa başladığından beri ise, Türk parasının değeri hızla yükselmekte, karaborsa kuru ile resmî kur arasındaki açıklık kapanmaktadır. Böylece, bundan sonra yurdumuza gelecek turistlerin, paralarını karaborsada bozdurmaları gitgide kendiliğinden önlenmiş olacaktır.
  
İhtilâlden önceki bir ay boyunca Türk gençliğinin ve aydınlarının kahramanca ve medenî mücadelesi, 27 Mayıs'da ise, Türk Ordusunun, dünya basınına «Centilmen ihtilâli» diye geçen hareketi, şüphesiz, Batı'daki hele Batı'nın genç ve aydın çevrelerindeki itibarımızı çok arttırmış, bu çevrelerde yurdumuza duyulan ilginin çok genişlemesine yol açmış olmalıdır.
  
Bu durumdan yararlanılarak, dışardan memleketimize bol sayıda turist çekmek, hele lüksün altındaki kategorilere giren ve gittikleri yerde lüks turistlere kıyasla çok daha tatmin edilebilen genç ve aydın turistleri çekmek için açılacak bir turizm kampanyası herhalde etkisiz kalmayacaktır.
  
Bu yıl için zaman biraz geçmiş olsa bile, Batı ve Güney Anadolu'da pek az masrafla kurulabilecek kamplara, güz aylarında, hattâ kış tatilinde olsun, bir kısım Batı Avrupa gençliğini çekmek pekâlâ mümkün olabilir, ve bu yıl bu yönde verilecek emekler, ilerisi için hayırlı bir deneme ve başlangıç yerine geçebilir.
