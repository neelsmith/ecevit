GÜNAYDIN

BÜLENT ECEVİT

Kurucu Meclis kapısında bir "Truva atı„ mı?...

Kurucu Meclis Tasarısı Devlet Başkanına sunulduğu gün, Tasarıyı hazırlayan Bilim Kurulu Başkanı Prof. Turhan Feyzioğlu, gazetecilere,

«Tasarı bir devlet sırrı olmadığına göre sizlere açıklanmasında bir mahzur olmaması gerekir»,

diyor, bu açıklamanın yapılmasına müsaade edileceğini umduğunu belirtiyordu.

Fakat Tasarı Bakanlar Kurulunda görüşülmeğe başladıktan sonra, Sayın Feyzioğlu'nun söylediğinin tersine, bir «Devlet sırrı» oluverdi.

Gazetelere akseden haberlere göre, Bakanlar Kurulu, Tasarıyı bir hayli değiştirmiş, hattâ belki bazı bakımlardan tanınmaz hale getirmiştir. Bilim Kurulunun halka açıklanmasında hiç bir sakınca görmediği Tasarı, anlaşılan, Bakanlar Kurulunun elinde, halka açıklanmasından çekinilecek bir şekle sokulmuştur.

Belki yersiz kuruntulara kapılıyoruz. Belki bu kuruntuları destekleyen haber ve söylentiler de asılsızdır. Fakat ulusun işlerinde açıklık sağlamayı gözeten bir müessese ile ilgili bir Tasarı, Bakanlar Kurulunda uğradığı değişikliklerden sonra bir devlet sırrı gibi gizlenirse, iyimser olmak biraz güçleşir.

Nitekim Tasarıda Bakanlar Kurulunun yaptığı değişikliklere dair basına sızan haberler çok kaygı vericidir.

Bu haberlere göre, Bakanlar Kurulu, bir yandan partilerin kontenjanını daraltmış, öte yandan il temsilciliklerini arttırmıştır. Birincisini 70'den 60'a, ikincisini 82'den 90'a çıkardığı söyleniyor. Fakat asıl önemli değişiklik, Tasarıya konulması için bile Bakanlar Kurulunun israr etmiş olması akla yakın gelen il temsilcilerinin seçim şeklindedir.

Bakanlar Kurulu, bu temsilcilerin, Bilim Kurulunca teklif edildiği üzere, her çevre halkını az çok temsil edebilecek kurullar tarafından seçilecek yerde, Valiler tarafından tayin edilmesini, veya, bir başka habere göre de, Valilerin göstereceği 4 aday arasından seçilmesini uygun bulmuş. Bunun ikisi de bir kapıya çıkar. Valiler, il temsilcilerini doğrudan doğruya ta-
