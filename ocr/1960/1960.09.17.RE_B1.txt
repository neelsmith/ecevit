GÜNAYDIN

BÜLENT ECEVİT

Devrimin ulusallığı ve Ord. Prof. Onar'ın sözleri

27 Mayıs Devrimine verilebilecek en büyük zarar, onu dar bir çevrenin eseri olarak göstermektedir. Böyle bir yorum, dünya gözünde bu Devrimi alelâde bir hükümet darbesi seviyesine düşürebileceği gibi, Türk ulusunca benimsenen ve desteklenen bir hareket olduğundan da şüphe uyanmasına yol açabilir. Daha kötüsü, içerde de Devrimin halk çoğunluğunca benimsenip desteklenmesini güçleştirebilir.
  
Onun için, Sayın Ord. Prof. Sıddık Sami Onar'ın, Devrimi böyle yorumladığı intibaını verebilecek bir sözü üzerinde durmaktan kendimizi alamıyoruz.
  
Perşembe günü İstanbul Üniversitesinde yapılan, bir Millî Birlik Komitesi üyesinin de katıldığı toplantıda, Sayın Onar, bizim  elimizdeki metne göre,

«Türkiye Cumhuriyeti Ordusu ile İstanbul Üniversitesi bir araya gelerek 27 Mayıs Devrimini başarmış olduk», 

demiş.
  
Bu sözü gazeteler değişik şekillerde yayınladılar. Kimine göre Sayın Onar, 27 Mayıs Devrimini Ordu ile bilimin, kimine göre de, Ordu ile Üniversitelerin başarmış olduklarını söylemiştir.
  
Ya gerçekten Sayın Onar'ın sözü bizim haber aldığımız gibidir de bazı gazeteci arkadaşlarımız yanlış anladıklarına hükmederek hafifletmişlerdir, ya da bize gelen metinde yanlışlık vardır.

Bizim elimizdeki metnin en şaşırtıcısı olduğuna şüphe yok. Çünkü 27 Mayıs Devriminin şerefi ve sorumluluğu ne kadar dar bir çevreye sıkıştırılmak istenirse istensin, örneğin An-
