GÜNAYDININ SONU

ölçülerden ve usullerden daha iyi ve daha doğru ölçü ve usuller de bulunabileceğini kabul etmek, büyük bir olgunluk işareti, ve kendine güven belirtisidir.

Bu olgunluğu ve kendine bu güveni gösteren bir idareye sahip olmak, hele ihtilâl rejimi içindeki bir ulus için, büyük bir mazhariyet, büyük bir huzur ve güvenlik unsurudur.

Üniversite tasfiyesinde ilkin takip edilmiş olan usul karşısında üzüntülerini açığa vuranların, vurmak zorunda kalanların, büyük kaygısı, bu olaydan Devrim düşmanlarının yararlanmaları, yararlanmağa çalışmaları ihtimali idi. Bu olay karşısında sussalar, Devrimin ülküsüne ihanet etmiş, ve Millî Birlik Komitesini çok sakıncalı bir yolda teşvik etmiş olmaktan; susmasalar Devrim idaresini yürüten idealistleri güç durumda bırakmaktan korkuyorlardı.

Meseleyi, bir Üniversite Kurulu ise «Üniversite muhtariyeti esprisi içinde» yeniden gözden geçirmeyi kabul etmekle, M.B.K. kendisini iyi niyetle destekleyenleri, kendi başarısına yardımcı olmayı bir kutsal ödev bilenleri, bu çıkmazdan da kurtarmış olmaktadır.

Millî Birlik Komitesine hâkim olan geniş görüşlülüğün, demokratik zihniyetin bu yeni belirtisi, Devrimi destekleyenlerin huzurunu, Devrimi yapanların da itibarını arttırmış olacaktır.
