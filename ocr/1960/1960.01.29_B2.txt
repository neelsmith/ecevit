O arada, Ziraat Bankasında 40 milyon lirallk hir yolsuz olduğu hakkındaki önerge hâlâ gündeme alınmadığı halde, iktidar sözcüleri, bu önergedeki iddianın asılsız olduğunu isbat için demeç üstüne demeç vermektedirler. Son olarak, iktisat ve Ticaret Bakanı da aynı konuda konuşarak iddianın asılsızlığını isbata çalışmış, ve,

«Demokrat Parti iktidarının açık ve alenî hesap verme devrinde suiistimallerin gizli ve cezasız kalabilmesi ihtimali tasavvur olunamaz», demiştir.

Öyledir de mesele neden hâlâ Meclis gündemine alınıp  «açık ve alenî hesap verme» işi, Anayasasının emrettiği yerde, yani Millet Meclisinde yapılmamıştır?

Görülüyor ki iktidar, bu gibi meselelerin, bu gibi yolsuzluk ve kanunsuzluk iddialarının radyoda cevaplandırılmasını Meclis'te görüşülmesine tercih etmektedir!
 
Bunu sebebi de açıktır: Bizzat iktidar liderinin belirttiği gibi, iktidar, Dev!et Radyosunu tekeline alıp tek taraflı kullanmak, muhalefete radyodan cevap hakkı iddialarını isbat hakkı tanımamak imkânına kendi kendini sahip kılmıştır!.. Ama iktidar böyle hir imkâna Meclis'te sahip değildir. Üstelik kendisi radyodan, muhalefet hakkında, doğru veya yanlış herşeyi söyliyebileceği halde, muhalefet, iktidar hakkında bildiği ve doğru olduğuna yüzde yüz emin bulunduğu hususların bir çoğunu Meclis dışında söyleme imkânından, daha doğrusu radyo ve basınla Millete duyurma imkânından yoksundur. Kanunlar buna engeldir. 

Demek ki mesele, iktidarın, kendi hakkındaki iddia ve ithamları eşit şartlar altında tartışmağa, muhalefet hakkındaki iddia ve ithamları eşit şartlar altında verilecek cevapların altından kalkmağa imkân ve ihmal görememesinden ibarettir.

Onun için de, işte, muhalefete,
 
- Sen susacaksın, ben söyliyeceğim!, diye meydan okumaktadır.

Böyle bir meydan okuyuşu korkmadan yapabilmek için Başbakana göre, «Devlet Radyosu ne güne duruyor»?.. Devlet Radyosu dururken, memleket meselelerini Millet Meclisinde görüşmek de ne oluyor?

Millet Meclisi, kendine güvenenlerin, açık hesap vermekten korkusu olmayanların yeridir.

Başbakanın dediği gibi, «sözde eşitlik iddialarının tesirine kapılıp» da, muhalefetin iddia ve ithamlarını eşit şartlar altında tartışmak, hesap veremiyecek, hele kendi iddia ve ithamlarını hiç isbat edemiyecek durumdaki bir iktidar için, gene Başbakanın sözüyle «gaflet» olurdu.

Oysa meseleleri eşitlik sartlar altında tartışmayı teklif edenlere, Başbakan açıkça söylüyor: «Hayır», diyor, «Hükümet hiç bir zaman» böyle bir «gaflet yolunda olmayacaktır!.»
