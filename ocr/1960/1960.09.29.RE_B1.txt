GÜNAYDIN

BÜLENT ECEVİT

Gürsel'in uyarışı

27 Mayıs Devriminin yalnız demokrasi için, demokrasiyi kurtarmak ve daha sağlam temellere kavuşturmak için yapılmış olması, nedense bazılarına yetmiyor. Küçümsüyorlar bunu; böyle bir teşhisi pek «sathi» buluyorlar. Daha derinlere inmek, Devrime bir takım kulak doyurucu sosyal nedenler bulmak, öylece sanki 27 Mayıs Devriminin değerini yükseltmek istiyorlar.
  
Sanki bir Devrim, sanki bir ihtilâl, demokrasiden daha yüce bir ülkü uğrunda yapılabilirmiş, sanki demokrasi için yapılmış bir ihtilâl veya devrimden daha yüksek değerli bir ihtilâl veya devrim olabilirmiş gibi!...
  
Evet bir takım sosyal nedenler bulunacak, bu nedenler ortadan kaldırılmadıkça, yani «sosyal bünyede reform» yapılmadıkça, Türkiye'de demokrasi yerleşemez denecek!... Denecek de ne söz, deniyor bile!

Kimi bunu gerçekten inanarak söylüyor... Aydındır, bilgindir, ama sosyal ve ekonomik meselelere bir tek ve daracık bir açıdan bakmakta, ve «sosyal bünyede reform» un ve iktisadi kalkınmanın demokrasi ile bir arada yürütülemiyeceğine inanmaktadır.
  
Kimi zaman kazanmak için söylüyor... Bu görüşe kamu oyunu inandırabilirse, seçimlerin kısa zamanda yapılmasını önlemeyi, öylece yeni bir partinin teşkilâtlanıp kuvvetlenmesine vakit bulmayı ummaktadır.
  
Kimi de diktatörlük özlediğinden söylüyor... Eteğine tutunacak değişmez bir iktidar bulup ömrünün sonuna kadar kimleri öveceğini, kimlerin nüfuzundan yararlanarak menfaat sağlıyacağını bilip rahata kavuşmayı, kölelikte, dalkavuklukta göçebelikten kurtulmayı istemektedir.

Kişilere göre bu kadar değişik etkenler olunca da, dürüst-
