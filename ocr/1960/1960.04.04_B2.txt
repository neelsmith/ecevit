Balkan komitacısı da, çok partili hayata girdiğimizden beri, çok şükür, C.H.P. saflarında değildir.»
  
Ben, cevabımı bu noktada kesiyordum. Ama, nerede bu ufacık ip ucunu verdi isem, hiç değişmeyen bir adın dinleyiciler arasında fısıldandığını duyuyordum.
  
Şimdi. C.H.P.'ni Balkan komitacılığı ile itham eden Radyo Gazetesi hazırlayıcısına da teklif ediyorum: Dolaştığı yerlerde, kendisiyle — eğer mümkünse — açık konuşabilecek tarafsız hattâ Demokrat Partili tanıdıklarına bu bilmeceyi gizlice sorsun.

— Türkiye'de, «Balkan komitacısı» denilince en başta kimin adı akla gelir?, desin!
 
Ve eğer cesareti varsa, kendi tanıdıklarının ve yakınlarının bu bilmeceye verecekleri cevabı Radyo Gazetesinde açıklasın!
