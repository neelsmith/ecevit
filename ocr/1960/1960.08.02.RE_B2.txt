PROTOTİP

lar... Bunlar kalacaktır!.. Bunlara karşı toplumun korunma çaresi, faaliyet alanlarını, telkinlerini yayma imkânlarını sınırlamak; halkı öylelerine karşı uyarmak; toplumun siyasal düzenini, öylelerinin rol oynayamayacakları kadar aydınlık ve sıhhatli bir duruma getirmektir. Siyasal düzeni böylesine bir aydınlığa ve sıhhate kavuşmuş bir ülkede, örneğin İngiltere'de, bunlar, ya İngiliz faşisti Mosley'in adamları, ya Hyde Park'ın bazı gedikli hatipleri gibi, birer eğlencelik, birer merak çekici, gülünüp, hattâ acınıp geçilici birer toplum garibesi olmaktan ileri gidemezler.
  
Tehlike, bir siyasal kurulun, bir partinin, böylelerinden kuvvet almağa, böylelerinden kurulu bir öz çevresinde kabuklanmağa kalkışmasındadır.
  
İyiniyetten doğabilecek, fakat bunun kadar büyük bir tehlike de, böylelerinin safsatalarını, telkinlerini ciddiye almak, bu safsatalara, telkinlere bir kısım halkoyunun ifadesi değerini verip saygı göstermek, toplum işleri için kararlar alır, yol çizerken böylelerinin de telkinlerine kapılmak, hattâ sadece kulak vermektir.
