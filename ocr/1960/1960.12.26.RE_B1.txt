Bayar ve çevresi

Necip Fazıl Kısakürek'le bir arada görüşmek, Celâl Bayar'a eza veriyormuş!

Devlet Hazinesinden yapılan yüzbinlerce liralık yardımın kumar giderlerinden arta kalanı ile çıkardığı dergisinde, Necip Fazıl Kısakürek, Cumhuriyeti temellerinden sarsıcı, irticaı körükleyici, Demokrat Partilileri açıktan açığa cinayete, İnönü'yü öldürmeğe teşvik edici yayınlarda bulunurken, Celâl Bayar, elinde «D.P.» rümuzlu baston, bu Devletin Başkanı idi.

Celâl Bayar'ın,

«Biz hiç bir zaman kaatil olmadık ve hiç kimseyi de kaatil yapmadık.» sözüne cevap olarak, Yüksek Adalet Divanı Başsvacısı Sayın Altay Ömer Egesel, bu gerçeği hatırlattığında, düşük Devlet Başkanı söz almış ve,

«Kendimi müdafaa için değil, fakat böyle zihniyette bir insanla yanyana gelmemeyi söylemek için huzurunuzda bulunuyorum.» demiş,

«Bu Kısaküreğ'i herkesten çok iyi» tanıdığını, «onun bu ağır neşriyatını tamamen bildiği» ni, onun nasıl bir «inkılâp düşmanı» olduğundan haberdar bulunduğunu belirtmiş ve, Necip Fazıl Kısakürekin Devlet Hazinesinden gördüğü yardımla ilişiği bulunmadığını, onun yayınlarına engel olabilecek durumda olamadığını ileri sürerek,

«Savcının onunla beni yanyana getirip itham etmesi bana eza veriyor .Eğer her delilleri böyle ise muhakeme edilmemize lüzum yok, söyleyin gidelim asılalım» demiş.

Düşünün bir zamanın kudretli Devlet Başkanı Celâl Bayar'ı.

80 yaşındaki devrimci hürriyet mücahidi Hüseyin Cahit Yalçın mahkûmiyetini sonuna kadar çekmesi için direnir, ama bir Necip Fazıl Kısakürek'in mahkûm olduğu halde mahkûmiyetini hiç çekmeden serbestçe dolaşması karşısında çaresizdir!

Cumhurbaşkanlığı köşkünde yaptırdığı içkili saz âlemlerine giden hanendelerin resmini çektikleri için gazete fotoğrafçılarına işkence ettirmeğe kendini yetkili sayar, fakat Necip Fazıl Kısakürek'in Demokrat Partilileri cinayete teşvik edici yazıları karşısında elleri kolları bağlıdır!

Bir emriyle kanun çıkarılıp Kırşehir İl'i ilce olur, fakat «ağır neşriyatını tamamen bildiği» Necip Fazıl Kısakürek'e Devlet hazinesinden yapılan kanunsuz ödemeleri durdurmak elinde değildir!

Düşünün bir zamanın o kudretil Devlet Başkanını ki, vatandaş çoğunluğunun muhalif olduğu bir devrede muhalifleri «karıncalar gibi» ezebileceğini haykırır, fakat bütün gücünü Devlet hazinesinden, bütün küstahlığını iktidarın destek ve himayesinden alan bir Necip Fazıl Kısakürek karşısında âcizdir!

Diyelim ki gerçekten âcizdi !.. Fakat «Peygamber»liğe heves eden ve «Peygamber»liği için Necip Fazıl Kısakürek gibilerden fetva alan bir Başbakanla kader birliği yapmamak da, «İnkılâp»çılığına toz kondurmak istemeyen bu zatın Devlet Başkanı olarak elinde değil mi idi? 

Daha birkaç ay önceye kadar "Peygamber" lik iddiasında bulunan o düşük Başbakan ki, şimdi Yüksek Adalet Divanı önünde, kendisinin «mele-
