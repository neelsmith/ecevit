Mau Mau’cuların gösteri yürüyüşü

merkezinden bir ilce merkezine gitme teşebbüslerinı, Türkiye Cumhuriyetinin İçişleri Bakanı, Devlet Radyosunda yayınlanan demeciyle, «ihtilâl tahrihçiliği» olarak ilân etmiştir. Devlet kuvvetlerinin müdahalesinden masun tutularak yol kesen silâhlı iktidar partizanlarının elinden canlarını kurtarıp İstanbul’a döndüklerinde bu iki milletvekilinin rıhtımda dostları tarafından karşılanmalarını ise, Hükümet, kanuna aykırı bir gösteri yürüyüşü saymış ve karşılayıcılardan büyük bir kısmı, hattâ gazeteciler, mahkemeye verilmiş, tevkif edilmiştir.
  
Bu durumda, Türkiye’de «halkın idareden bir isteğini belirtmek üzere» gerçek bir gösteri yürüyüşü tertiplenecek olsa, iktidar bu yürüyüşü tertipleyenleri suçlandırmak için kelime, sıfat bulamıyacaktır.

*

Türk Başbakanı, Amerika halkına, Türklerin Amerika’daki kadar geniş bir hürriyet ve demokrasiyi hazmedebilecek seviyede olmadıklarını ilân etti.
  
Türk Başbakanı Amerika’daki hürriyet ve demokrasiyi bıraksın bir yana!
  
Kenya’ya baksın!
  
Kenya’da, Mau Mau’ların haklarını savunmak için gösteri yürüyüşü tertipleyen Afrika yerlilerine İngiliz sömürge idaresinin tanıdığı ölçüde hak ve hürriyetleri de mi hazmedemiyecek seviyededir bu millet?

