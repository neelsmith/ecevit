


BORÇ
Bülent ECEVİT

«Biz borçlu değiliz, vatan bize borçlu.»
Kim söylemiş bu sözü?
«Bu vatanı düşmandan kurtardık» diye, «Bu vatanda bağımsız ve kuvvetli bir devlet kurduk» diye, Atatürk mü söylemiş, İnönü mü söylemiş?
Elbette hayır! ' Bu vatanı da, bu vatanla beraber Bay Adnan Menderes'in bu vatandaki çiftliğini de kurtarmış olanların ağzından elbette böyle bir söz çıkamazdı.
Onlar, günün birinde ağızlarından «bu vatan bize borçludur» diye bir söz çıkabilecek kimseler olsalardı, bu vatanın şerefli insanları, vatanın kurtarılmasını  onlara  bırakmazlardı.
Bu sözleri Bay Adnan Menderes söylemiş!
Hem de gitmiş, huduttaki bir askeri tabyada, bu vatan uğruna ölen şehitlerin yattığı topraklarda söylemiş.
Nasıl rahmetle anmazsınız Orhan Vcli'yi:
«Neler yapmadık şu vatan için,
Kimimiz öldük.
Kimimiz nutuk söyledik.»
Bay Menderes de gene nutuk söylemiş.
Oysa siz. Bay Menderes, bu vatana neler borçlusunuz!
Bırakalım, dışarıya karşı bu milletin sırtına yüklediğiniz mil yarlarca liralık borcu, bırakalım o borçlarla, kütlelerin sefaleti pahasına, çevrenizde yarattığınız ve yaratmakla öğün-düğüniiz milyonerleri, siz, bu vatana bir kere, hürriyet borçlusunuz, huzur borçlusunuz, can ve mal güvenim borçlusunuz... Siz bu vatana hür basın, bağım sız adalet, muhtar üniversite, vatandaş irin eşit muamele borçlusunuz... Siz bu vatana devrimci ve halkçı bir idare borçlusunuz... Bövle bir idarenin kültür ocakları olan yüzlerce halkevi, binlerce halkoda-sı borçlusunuz...
 Çünkü bütün bunlar sizin, iktidara  geldiğinizde hazır  bulup da ilk fırsatta yok ettiğiniz ha- ; zinelerdir.
Fakat eğer böyle mânevi hazinelerin hesabı size göre değilse, maddiyata geçelim: Siz bu vatana, kendi vaadlerinize göre paketi 5 kuruşa, eski iktidarın 1950 deki iddiasız hesaplarına göre ise 35 kuruşa Bafra cigarası (şimdi 90 kuruş), kilosu 33 kuruşî beyaz ekmek (şimdi-karası 70 kuruş), metresi 55 kuruşa kaput bezi (şimdi 190 kuruş), doların üçte biri değerinde Türk parası (şimdi — o da güya — dokuzda biri) borçlusunuz.
Bunları da bırakalım: Siz, Bay Menderes, «imar» hareketinin şerefini hiç kimseye bırakmadığınıza göre, birçoğu geçimini dede yadigârı bir ahşap evden, bir küçük dükkândan sağlıyan, bir başka ev yapmak şöyle dursun, kirayla tutacak parası olmayan, onbinler-ce yıkım kurbanlarınıza, istimlâkten önce ödenmesi Anayasa emri olduğu halde bugüne kadar ödenmemiş yüz milyonlarca  lira borçlusunuz.
Haydi bunları da bırakalım: Hiç değilse Bav Menderes, sin bu vatanın Maliyesine, Hükümet merkezi olarak Cumhuriyet Başkentine eski Payitahtı ter-cih etliğiniz için, eski Fayıtah-tın padişah saraylarını da belki konforsuz bulduğunuz için Park Otelde devamlı olarak tut tuğunuz 40 odalı katın şimdide'i kim bilir kaç milyon lirayı bulmuş ücretini borçlusunuz.
Fakat bütün bunların üstünde, Bay Menderes, siz bu vatana, 1950 deki kadar âdil ve lıür bir seçim borçlusunuz!
Vatanla aranızdaki karşılıklı borçların muhasebesinden kork muyorsanız, hiç değilse ilk fır satta bu borcunuzu ödeyiniz!
