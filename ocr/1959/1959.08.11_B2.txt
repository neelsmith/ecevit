«Cenkçi» ler

kanun anlayışı siyaset ve gazetecilik alanlarında, suçluluk ve doğruluk, haklılık ve haksızlık kavramlarını alt üst etmiştir.

«Suçlu» diye hapse atılan nice insana, bir toplumun kendi kendilerine saygılı üyeleri, yani hak ve hürriyet duygusu olan üyeleri, masum diye bakarlarsa ve gönüllerinde en yüksek şeref ve itibar mevkîlerini verirlerse, o toplumda kanun anlayışı alt üst olmuş, o toplumda resmî adaletle halkın adaleti çelişmeye düşmüş demektir.

Böyle bir çelişme, bir toplum için en derin, en rahatsız edici, en kaygı verici buhrandır.

Böyle bir buhranın olduğu toplumda «suçlu» ilân edilen bir kısım mahkûmlar, demir kapılar ardında fakat basları dik, «suçsuz» sayılan, hattâ kendilerine karşı «suç» işlendiği farzolunan bir kısım insanlarsa, dışarda fakat başları eğik dolasırlar.

Çünkü, 

«İnsanları haksız yere hapseden bir idarede, haklının yeri de hapishanedir»...

Beyhan Cenkçi, hapse atıldıkça dışarda sayısı çoğalan hak ve hürriyet «cenkçi» lerinden biridir Kendisini hapishaneye uğurlayanları imrendirecek kadar şereflidir Kendisiyle mahkûmiyeti kesinleştikten sonra evlenen genç esine, kendisini dünyaya getirmiş anne ile babaya gurur verecek kadar doğru yoldadır: Hapishanelerden geçse de doğru, yer yer zindan karanlığına gömülse de sonu aydınlık bir yolda...

Sonu aydınlık bu yol, ne kadar çetin olursa olsun, vicdan huzuruyla yürünen bu yol, bütün hak ve hürriyet «cenkçi» lerine, «hapishaneci» diliyle, «helâl olsun»!...
