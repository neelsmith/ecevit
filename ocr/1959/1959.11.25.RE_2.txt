«SAVCILIK ELİYLE ALDIĞIMIZ TEKZİPTİR»

Yanlış haber üzerine

Ulus Gazetesinin 22 Kasım 1959 tarihli ve 13041 sayılı nüshasının birinci sahifesinde «İstatistik ve İktidar» başlıklı ve Bülent Ecevit imzalı yazıda, İstatistik Bültenlerinin yayınlanmasının yasak edildiği iddia ve ifade edilerek üzerinde türlü fikir ve mütalâalar ileri sürüldüğü görülmüştür.

Evvelâ ve derhal şunu katiyetle belirtelim ki, Umum Müdürlüğümüz istatistiklerinin ne yayınlanması, ne de dağıtılması yasak edilmiş değildir. Makalede ileri sürülen fikir ve mütalâaların dayandığı haberlerin doğru olmadığını ifade etmekle iktifa ederek bu mütalâalar üzerinde ayrıca durmağa lüzum görmüyorum.

Makale muharririni bu yalan haberlerle aldatanın kim olduğunu tabiatiyle bilmiyoruz. Fakat, makalesinin bir yerinde «gazetelerin yazdığına göre» ibaresini kullandığına nazaran, haberi gazetelerde okumuşsa kendisine ve okuyucularına haber verelim ki, hakikate uygun olmayan bu haber 20 Kasım 1959 tarihinde «Yeni Gün» gazetesinde neşredilmiş, Umum Müdürlüğümüz bunu derhal tekzin etmişti. Hakikati acıklayan, İstatistik Bültenlerinin dağıtılmasının hiç bir makam tarafından yasak edilmemiş olduğunu belirten bu yazımız «Yeni Gün» gazetesinin 21 Kasım 1959 tarihli sayısında çıkmıştır. Bu mealde küçük bir haber 20 Kasım 1959 tarihli «Cumhuriyet» gazetesinde de çıkmış ise de, gazete haberin doğru olmadığını anlıyarak ertesi günü kendiliğinden vaziyeti tavzih etmişti. Makale muharririnin hakikati açıklayan bu yazıları görmemiş olmasına ihtimal vermek güçtür.

Şu halde durumu bir kere daha açıkça ifade etmek faydalı olur:

Umum Müdürlüğümüz istatistiklerinin ne yayınlanması, ne dağıtılması yasak edilmiş değildir. Bu sözde yayınlanma ve dağıtma yasağı hakkında ne Başvekâletten, ne de Başvekâlete bağlı herhangi bir daire, makam veya servisten Umum Müdürlüğümüze ne yazılı ne şifahi herhangi bir emir verilmemiştir. İstatistiklerimiz, eskiden olduğu gibi yayınlanmakta ve yine eskiden olduğu gibi ihtiyaç şahinlerine tevzi edilmektedir.

Yalan bir haber üzerine bina edilen bir takım mütalâalarla dolu «İstatistik ve İktidar» makalesinin, umumî efkârı yanlış bir kanaate sevlcetmesi ihtimali düşünülerek bu tekzibin yapılmasına mecburiyet hasıl olmuştur.

İstatistik Umum Müdürü Y. (Ratip Yüceuluğ)