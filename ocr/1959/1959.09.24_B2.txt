Politika ve ahlâk

lim edebilirdi.

Bugün kutladığımız, yalnız, bir insanın 75 inci yıldönümü, «Plâtin yıldönümü» değildir. Bugün, İnönü’nün şahsında, İnönü’nün 75 yıllık hayatında, ahlâkın, doğruluğun, dürüstlüğün politikadaki zaferini de kutlamaktayız.

Bir mistiğin dağ başında inzivaya çekilip temiz kalabilmesi kolaydır.

Toplum hayatında ön safta bir politikacı olarak katılıp İnönü kadar temiz kalabilmek; politikanın, pek sık kullanılan bir deyimle «Çamur» undan geçip 75 inci yaşına plâtin gibi pâk ulaşabilmek: «Plâtin» sözünü en fazla hak eden yıldönümü işte böylesidir!

«Plâtin yıldönümü» nde İnönü’ye beslediği sevgi ve saygı ile bu millet, her şeyden önce, kendi temizliğinin, iyiliğinin, doğruluğunun, toplum olarak ahlâka verdiği değerin ölçüsünü ortaya vurmaktadır.

Dileriz ki İnönü’nün 75 inci yıldönümü, O’nun temiz ellerinden bu millete daha nice yıllar gelecek hizmetler için ancak bir yeni merhale olsun!
