GÜNÜN IŞIĞINDA

GÖLGE ETMEYİN!

Bülent ECEVİT

Sayın Falih Rıfkı Atay’ın Pazar günü Dünya Gazetesinde «Türediler» başlıklı bir yazısı çıktı.

Bu yazının şahıslarla ilgili yönü üzerinde durmak istemeyiz.

Milletçe, şahıs dâvalarını, bir takım küçük şahsî onur meselelerini çok aşan bir büyük ve çetin mücadelenin içindeyiz.

Sayın Atay, yazısında, bu mücadelenin ilkeleriyle ve bu mücadelede Cumhuriyet Halk Partisinin tuttuğu yönle ilgili bazı düşünceler de öne sürmüştür.

Yalnız o düşünceler üzerinde durmak isteriz.

O düşünceler üzerinde de, Falih Rıfkı Atay gibi, Cumhuriyet Halk Partisinin geçmişte uzun yıllar sözcülüğünü yapmış, devrimcilik ve hürriyet mücadelemize unutulmaz hizmetleri geçmiş bir yazar tarafından öne sürülmüş bulunduğu için, ve bir Cumhuriyet Halk Partili olarak bu düşünceler karşısında susmamızın tasvip veya tasdik anlamına gelebileceğinden, verilecek cevabımız olmadığına yorulabileceğinden korktuğumuz için durmak isteriz.

Sayın Atay, yazısının bir yerinde şöyle diyor:

«Biz muhalefete mazlûmiyetin ve iktidar başarısızlıklarının durmaksızın kazandırdığı ve kazandıracağı kanaatinde idik. Muhalifler kanunlar müsaade ettiği kadar yazacaklar, söyliyecekler, Mecliste vazifelerini yapmağa çalışacaklardı. Meşruiyet dâvacılığını asla elden bırakmıyacaklardı. Muhalefetin ne sokak kavgalarından, ne de Meclis boğuşmalarından netice alamıyacağını biliyorduk. Bu memlekette arkasını polise dayayan ayak takımının nasıl fırsatlar peşinde oldukları daima meydandadır. Muhalefetin ayak takımı olamaz. Polisler ve çandarmalar bu takımı dayak altında ve hapislerde çürütürler.»

Sayın Atay’ın düşüncesi kabul edilecek olursa, yalnız Türkiye’de değil, henüz demokrasiye geçmemiş bütün memleketlerde demokrasiden umut kesmek gerekir. Demokrasi uğrunda, hürriyet uğrunda mücadele etmemek, bunları ancak, baştakilerden, gönülleri olunca yapabilecekleri bir bağış olarak beklemek gerekir.

Kanunlar bir memlekette demokrasiyi imkânsız mı kılıyor?.. Sayın Atay’ın mantığına göre, o memlekette demokrasi için, mücadele edilmemelidir! Kanunla söz hürriyeti mi kaldırılıyor?.. Susulmalıdır! Yazı hürriyeti mi kaldırılıyor?.. Yazılmamalıdır!

Yani, Sayın Atay’ın beğenmediği her türlü davranışa karşı kullandığı bir kelime ile bir «şarklı» mazlumiyetine bürünüp bir köşeye sinilmelidir!

Sayın Atay’ın mantığına göre, hürriyet ve demokrasi için ancak iktidarın tasvip ve müsaadesi ölçüsünde mücadele edilebilir. Bu tasvip ve müsaadenin ötesinde bir hürriyet ve demokrasi mücadelesi, «meşruiyet dâvacılığını elden bırakmak» tır.

İktidar Anayasayı, insan haklarını çiğner: Bu, meşruiyet dışına çıkmak değildir!.. Muhalefet, Anayasa ile, ve kanunlaşan insan hakları beyannameleriyle sağlanmış hak ve hürriyetleri iktidara karşı savunur: Bu, meşruiyetciliği elden bırakmaktır!

İktidar, muhalefete, Mecliste, «can ve mal güvenliği» ile ilgili bir konuda söz hakkı mı tanımıyor?.. Bu takdirde muhalefet Mecliste susmalıdır! Meecliste
