“46 ruhu„nun alicenaplığı

geri gelen «46 ruhu» nun da, canlandırılan umutların da ömrü ancak bir havaî fişeğin ömrü kadardır. Şefler günlerini gün etmişler, başlarının sıkıntıda olduğu bir sırada, hapishane duvarları içindeki gazetecinin, hapishane kapısında bekleyen gazetecinin, canlanan umutlarını bir köprü gibi çiğneyip, önlerindeki bir tehlikeli uçurumu daha atlamışlardır.
 
Varsın arkadaki umutlar, zaten bir geçişlik kurulan eğreti bir köprü gibi yıkılsın gitsin..

*

Varsın gene gazeteci yatsın hapishanede. Yatsın ki, adı unutulmuş politikacı ucuz şöhret sağlamak dostlarının diriltmeğe uğraştığı «46 Demokratı» dostlarını aldatmak ihtiyacını duydukça, gazetecinin sırtından gene bir kahramanlık ve âlicenaplık spekülasyonu yapabilsin!. Şeflerin önüne yeni uçurumlar çıktıkça, gene af umutlarından eğreti köprüler kurulabilsin, kılıfından çıkarılan solmuş bir bayrak gibi «46 ruhu» açılabilsin, o köprülerden böylece şanla şerefle geçilerek tehlike atlatılabilsin!
  
Ve hapishane köşesinde gazeteci, bir başka ihtiyaç ânına kadar gene unutulabilsin!

