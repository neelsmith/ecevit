Dünya nerde biz nerde

aynı bilgi seviyesine, aynı görüş açısına, o bilgi seviyesinin, o görüş açısının getirdiği yaşama ve çalışma şartları içine girmedikçe, dünya ötesi çağın, feza çağının insanları olamayız.
  
Bir uçak kazasında kurtulan bir devlet adamını evliya ilân eden, kurtulamayan devlet adamlarından birinin ruhuyla konuşup kurtulanın «Hazreti İbrahim» olduğuna dair gaipten haber aldığını millete müjdeleyen Ortaçağ zihniyetindeki siyaset adamlarının idare ettikleri bir toplum hâlinde kalarak, varlığımızı o siyaset adamlarının vadettikleri «mucize» lere bağlıyarak, feza çağında, dünya ötesi çağda barınamayız.
  
«Baykara» nın sihirli atkısı gibi bir mucizenin yetişip bize çağ değiştirtmesini umamayız.
  
Memleketimizin yeni çağa intibak edebilmesi için gerekli uyandırıcı, eğitimci ve yapıcı hamleler, herhâlde, milleti, uçak kazasından sağ çıkan bir Başbakanın evliya veya peygamber olduğuna, «Hazreti İbrahim» olduğuna inanacak bir seviyeye indirmek isteyen, bunda kendileri için siyasi zaruret gören kimselerden beklenmemelidir.

