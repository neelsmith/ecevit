GÜNÜN IŞIĞINDA

II. Reccal bin Unfuva

Bülent ECEVİT

Meğer ne günahlar işlemiş, ne büyük günahkâr olmuşuz!
  
Bir «Ebu - Leheb» olmuşuz!
  
Yazılarımız «her gün iymana karşı yeni bir imansızlık vesikası» imiş!
  
Onun için Ebu - Leheb gibi alevli ateşlerde yanası olmuşuz!
  
Evet, «Zafer» gazetesinin imzasız başyazarı, şu köşedeki bazı yazılarımızdan ötürü bize «İkinci Ebu - Leheb» diyor.. Ebu - Leheb, yani, «Peygamberin.. ona küfr ve adavet edenlerin basında bulunan amucası». (1)
  
Yazılarımızda, Peygamber için beslenen duyguları incitecek sözler geçmiş de onun için mi «II. Ebu - Leheb» olmuşuz?
  
Hayır!
  
«II. Ebu - Leheb» olmuşuz, çünkü, yazılarımızda «her gün sözü Başvekile getirerek (Milletin kalbi gibi hiç bir elin uzanamıyacağı irtifada tamamiyle mahfuz ve masun bulunduğunu bildiği) miz hâlde, onun itibarına karşı kör bir keserle tevcih edilmiş fukara ve biçare darbeler» indirmeğe cür’et ediyormuşuz!
  
Bizim, Başbakanı tenkid etmekle bir «Ebu - Leheb» olabilmemiz için, önce Başbakan Menderes’in Peygamberliğini kabul etmek gerekir.
  
Bilmiyoruz, Diyanet İşleri Başkanı Sayın Hayırlıoğlu, iktidar partisinin sözcüsü durumundaki bir kalem tarafından, Başbakan Adnan Menderes’in böylece Peygamberlik payesine yükseltilme gayreti hakkında ne düşünmektedir?
  
İktidar partisinin sözcüsü baş yazar, «iman» dı, «an'ane» idi, «istiare» idi derken, bir mantık yapısı kuruyor, ve bu mantık yapısının zirvesinden bizim «siyasi terbiye arıza» mızı hükme bağlıyarak, Başbakan Menderes’e «Evliya» lık, «Peygamber» lik, «İbrahim Peygamber» lik izafe edilmesini «alaya almak» la, bizim hem «bir mütecaviz imansız» olduğumuzu, dine karşı geldiğimizi, hem de lâikliğe aykırı davranarak «dini bal gibi siyasete alet» ettiğimizi ileri sürüyor.
  
İslâm tarihinin sahte Peygamberlerinden «herkese rüşvet vererek etrafını memnun eden» bir Müseylimetül - Kezzab vardır ki «Zafer» in bize «II. Ebu - Leheb» diyen başyazısını okuyunca, ister istemez, o sahte Peygamberle ilgili bazı hikâyeleri hatırladık. Müseylimetül - Kezzab’ın Nihar ür Reccal bin Unfuva adlı bir akıl hocası ve sözcüsü vardır. Bu Reccal bin Unfuva, hiç de öyle olmadığını bildiği halde «Hazret-i Muhammedin Müsevlimeyi Peygamberlik isinde kendisine ortak yapmış olduğuna tanık» lık eder. Aslında halkın din duygularını istismar ederek kendi siyasi kudret ve nüfuzunu arttırmaktan başka bir düşüncesi olmayan Müseylimetül - Kezzab da, rivayete gere, bu akıl hocasının aklına uyarak. Peygamberliğini isbat için mucizeler yaratmağa kalkışır, ve o yüzden, yardımını uman mucizelerini bekleyen kavimlerin başına felâketler getirir, büsbütün yoksulluk içine düşmelerine sebep olur; çevresindekilerin, yani kendisine «iman» edenlerin yağmacılığını sözde «vahiy» lerle örtbas etmeğe kalkışır, haram olan malları helâl saymak ve halkın mallarını yağma etmek, tahrib etmek haram değil midir?» diye soran ve hırsızlara 
