GÜNÜN IŞIĞINDA

MUTLU BİR ANNE

Bülent ECEVİT

Geçen ay, doğum yıl dönümünün kutlanışında İsmet İnönü, «ikbalin ve kudretin en yüce devirlerinde taşınabilecek duyguların en değerlilerine iktidardan ayrıldıktan sonra» eriştiğini, «resmî hizmetten ayrıldıktan», «siyasî hayatın hıl’atlerinden sıyrıldıktan sonra sevgi ile karşılanma» nın ikbaline erdiğini söylüyordu.
   
27 Ekim akşamı bir anne, yetiştirdiği insanın böyle bir ikbale erdiğini görmenin gururu içinde gözlerini kapattı.
   
İsmet İnönü’nün annesi, en yüce iktidar mevkîlerine yükselmiş, sonra milletinin gönlünde o mevkîlerin de üstünde bir ikbale ermiş 75 yaşında bir insanı, daha hayata atılmadığı günlerdeki kadar temiz kalmış duygularla dolu bir evlât olarak yatağının başucunda görmenin hazzı içinde hayattan ayrıldı.
   
Bir anne için bu haz. yaşama hazzından daha az derin olaamazdı. Nice anneler kendi evlâtlarının sağlığı için, nice evlâtlar bağımsız bir ülkede hür yaşıyabilmenin mutluluğu için, İsmet İnönü’yü yetiştirmiş anneye şükran borçludur.
  
İsmet İnönü’nün yası, bu borcu içinde duyabilen her Türkün yasıdır.
   
Oğlunun mürüvetini, yalnız onun bu sağlam ahlâklı millete örnek olacak değerdeki evlâtlık vasıflarında ve aile babalığında değil, şu şerefli millet için kurulmasına emek verdiği ölmez eserlerde de görüp öyle ölmüş bir mutlu anne o.
   
Bu eserlerin en değerlisi bugün 36 yaşında, ve Bayan Cevriye Temelli için rahmet dileğimiz bu yıl dönümündeki şükran duygumuz kadar derin.

