«V.C.» de silâh sesler

ça, bu kıskançlık, haset ve rekabetin tezahürleri şiddetlenmekte, gazetelerde okuduğumuz gibi, silâhlar çekilip ateş açılacak dereceye varmaktadır.

Öte yandan bu «teşekkül» ün siyaset alanındaki dayanakları zayıfladıkça ve karşılarında, kanuna bağlılığı, meşruluğu, ahlâkiliği hem bir gaye hem de vasıta olarak benimsemiş gerçek bir siyasi kuvvet günden güne kuvvetlenip, bu kuvvetin, kanunsuzluklar, kanun dışı usullerle sağlanmış ganimetler için hesap sorabilecek bir duruma gelmek üzere olduğu korkusu kabûs gibi belirdikçe, o kıskançlık, haset ve rekabetlere, bir de, sorumlulukları biribirlerinin sırtına atma gayreti eklenmektedir.

Onun için, daha birkaç ay önceye kadar, karşılarındaki o gerçek siyasi kuvvetin başında ve ön saflarında bulunanlara karşı kullanılan zorbaca usuller, meselâ taşlamalar, silâh çekmeler, başka türlü yollardan gözdağı vermeler, şimdi, şüphesiz gene aynı tecrübeli eller tarafından, biribirlerine karşı kullanılmaktadır. 

Bu arada, en çok, nasılsa hâlâ içerde kalmış bazı iyiniyetli, aldanmış kimselerin üzüldükleri muhakkaktır. Son zamanlarda bu «teşekkül» den ayrılmaların hızlanması da elbette bu yüzdendir.
