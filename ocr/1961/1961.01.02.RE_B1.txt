Vasil Harizanos adında bir Türk eri

Vasil Harizanos, Erzurum'un Orduevinde çıkvın bir yangında alevlere atılıp er arkadaşlarından üçünü kurtaran, birini daha kurtarmak için yeniden atıldığı alevlerin ortasında can veren bir Türk eri.

Vasil Harizanos, Rum asıllı bir İstanbul genci...

Vasil Harizanos, bütün ayrılıkların üstünde, insanlığın alev alev yanan birleştirici sembolü.

Cenaze türeni için İstanbul'un bir Rum kilisesine gelen tabutu Türk Bayrağına sarılmış. Tabutunu Türk Ordusunun erleri taşımış. Başucunda ağlıyan, bir Türk Generali.

Değişik unsurlar arasındaki ayrılıkları körüklemek isteyenlere Cemal Gürsel'in insanca uyarışında hatırlatıldığı gibi, Vasil Harizanos, önce insandır. Vasil Harizanos'un başucunda ağlıyan Vali Tümgeneral Refik Tulga önce insandır. Hariaanos'un Erzurum'da kurtardığı erler, Harizanos'un tabutunu istanbul'da taşıyan erler, önce insandırlar.

Bütün mesele, biribirlerimize karşı davranışımızda, önce insan olduğumuzu, ve önce insan olduğumzu bilemezsek başka hiç bir şey olamıyacağımızı, bilmekte!

Bunu bildikten sonra, aramızdaki bütün ayrılıklar, soydan gelen, dinden gele, mezhepten gelen, inançta, fikirden gelen ayrılıklar, insanlara dünyayı zehir eden değil, dünyayı güzelleştiren, dünyayı ve yaşadığımız ülkeyi zenginleştiren bir etken olur.

*

18. yüzyılda yaşıyan bir İngiliz şairi, o çağın dünyasına dünyalar kadar uzak olan böyle bir insanlık anlayışını bir Türk'e yakıştırıyordu. Sultan Süleyman'ın oğlu Mustafa, seven sevilen Mustafa, bu şairin dilinden insanlığa şöyle sesleniyordu: (x) 

«Şu çeşitliliğini görüp te tabiatın 

Hayran olmamak elde mi? Nasıl okşuyor bak,

Duygularımızı bu binlerce kokuyla renk!.
