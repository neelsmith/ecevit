GÜNAYDIN'IN SONU
   
bancı da sayılamaz.

Kurucu Meclis için, parlâmento hayatı bakımından hedef, Türk halkının seviyesinin üstünde bir siyasal tartışma ortamı hazırlamak değildir. Türkiye'de parlâmento hayatı, eski iktidar tarafından, Türk halkının tartışma seviyesinin çok altına düşürülmüştü. Meclis tartışımalarını, olgunluk, sükûnet, karşılıklı saygı ve tahammül bakımından o seviyeye çıkarmakla, özlenebilecek en yüksek seviyeye zaten varılmış olacaktır.

Eski Mecliste tartışmaların çığırından çıktığı sıralarda bile, Türkiye'nin köy kahvelerinde, siyaset tartışmaları, en ileri demokrasilerin parlâmentolarına örnek olabilecek bir olgunluk ve sükûnet içinde geçerdi. O olgunluk ve sükûneti, aykırı düşüncelere köy kahvesi, köy odası sohbetlerinde gösterilen o tahammül ve saygıyı, örnek alabilmek, Kurucu Meclisin Türk parlâmento hayatına en iyi, en medenî alışkanlıkları getirmesine yetecektir.
