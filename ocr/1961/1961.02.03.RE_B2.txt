rağmen iktidarın, tasarladığı şaytanca hileleri ne kadar geniş ölçüde yürütebildiği, ve hileli bir seçim sonucunun memlekette nasıl bir huzursuzluk, güvensizlik, istikrarsızlık devresi açtığı hatırlardadır. Öyle günlerin ve devrelerin bir daha gelmemesini teminat altına alacak bir Seçim Kanunu hazırlayabilmek için, Seçim Kanunu Komisyonu, ne kadar titizlik gösterse yeridir.

Seçimlerin güvenlik içinde yapılacağına, seçimlerde hile yürümeyeceğine, yurttaşın kesin olarak inanabilmesi, demokrasimiz için en büyük güvenlik ve huzur unsuru olacaktır. Yurttaşda, seçimlere karşı bu inancın yerleşmesi seçim sisteminden de, hattâ Anayasa'nın yeterli olup olmamasından da önemlidir. Demokrasinin hiç Anayasasız bile yürüdüğü görülmüştür; ama hileli seçimle yürüdüğü görülmemiştir.
