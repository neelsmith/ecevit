GÜNAYDIN

rını kapılarının dışına asar da giderler. Öyle bir toplum bilinci, öyle bir doğruluk düzeni vardır ki o köyde, kasabada, bir başka yere düşseler kolaylıkla suç işleyebilecek, kötü yollara sapabilecek kimselerden bir çoğu, orada kendilerini dürüst davranmağa, başkalarının hakkına saygılı olmağa mecbur hissederler.
  
İktidarlara da, idare kadrolarına da, mahkemelere de bu mecburiyeti yüklemek mümkündür: Bu, toplumun elindedir, toplumun kurup yaşatacağı müesseselerin gücündedir.
  
İnönü bunu, önceki gün Meclis koridorunda, hâkimlerin tasfiyesine karşı konuşurken,

«İnsan karakteri bulunduğu kaba göre şekil alır» diye anlattı.
  
Türkiye'de bir yeni düzen kurar, bir yeni çağ açarken, geçmişin kırgınlıklarını, kızgınlıklarını o yeni düzene temel etmekten, o yeni çağa kırgınlıklarımızla, kızgınlıklarımızla yön vermekten kaçınıp, insan karakterine şekil verecek kabı düzgün ve sağlam yapmağa bakmalıyız!.. Toplu tasfiyelerin ancak kırıp atmağa — hem de bir çok doğrularla beraber kırıp atmağa — muvaffak olabileceği eğrileri, düzgün ve sağlam bir kap içinde doğrulaştırmağa çalışmalıyız!.. İhtilâlle huzur ve güvenliği, İhtilâlle yapıcılığı ancak öyle bağdaştırabilir, İhtilâli köyümüze ancak o yoldan uğratabiliriz.
