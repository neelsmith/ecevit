GÜNAYDIN 

bir toprak parçası bulunduğuna, her gecekondu için belirli ölçüde malzeme ve emek harcandığına göre, bir yandan gecekondu sorunu kaynaklarında çözülmeğe çalışıla dursun, bir yandan da, bugün ister istemez gecekondularda barınmağa muhtaç kalanlar için, onların nasıl olsa kullanacakları toprak, emek ve malzeme, devletin de biraz kredi eklemesiyle, bir plân çerçevesinde bir araya getirilmeli, bir düzen içinde kullanılmalıdır!.. Öylelikle, hiç değilse, büyük kentlerin çirkinleşmesi bir dereceye kadar önlenmiş, daha da önemlisi, gecekondulara muhtaç kalanlar, bugünkünden daha sıhhatli yaşama şartlarına kavuşturulmuş olacaktır.
  
Bu yola gitmeden gecekondu yıkmak günahtır! Çerden çöpten bir kuş yuvasını bozmayı günah sayan binlerin, çerden çöpten barınaklarda yasamağa muhtaç kalmış insanların yuvalarını yıkmağa nasıl elimiz varır?
  
Gecekondu yıkımı, yuva yıkımı, bu hiç bir derde deva olmayacak can yakımı durmalıdır!
