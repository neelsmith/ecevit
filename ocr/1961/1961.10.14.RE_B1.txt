GÜNAYDIN 

BÜLENT ECEVİT

Sevgi eken sevgi biçer

Cumhuriyet Halk Partisinin seçimleri rahat bir çoğunlukla kazanacağı, hele seçim kampanyası süresince, her gün daha belirli hale gelmiştir.
  
Seçim kampanyasında İhtilâl idaresinin partilere tanıdığı geniş hürriyet, bütün partilerin, millet huzurunda, âdeta, bir ruh tahlilcisi, bir psikanalist divanına uzanmış gibi, içlerini bütün çıplaklığı ile dışa vurmalarına, dünkü yazımızda da belirttiğimiz gibi niyetlerinin, zihniyetlerinin nitelik ve düşüncelerinin gözler önüne olduğu gibi serilmesine imkân vermiştir. Öylelikle, iktidara gelecek partiyi bekleyen ağır ödevlere hazırlık bakımından olsun, memleketin muhtaç bulunduğu beraberlik ve huzuru sağlama yeteneği bakımından olsun, Cumhuriyet Halk Partisinin üstünlüğü daha iyi anlaşılabilmiştir.
  
Umulduğu ve kesin belirtilerden görüldüğü gibi, Cumhuriyet Halk Partisi 15 Ekim seçimlerini gerçekten açık bir farkla kazanırsa, siyasal hayatımızda usul, uslup ve davranış bakımından bir devrim geçirdiğimize, demokraside yüksek bir olgunluk merhalesine eriştiğimize hükemedilebilecektir.
  
1950 den beri, Türkiye'de, yalan söylemeksizin, milleti aldatmaksızın, akıldan çok duygulara seslenici demagojik bir konuşma uslubu benimsemeksizin, seviyesiz polemiklere girerek karşısındakileri her türlü yalan ve iftira ile lekele-
