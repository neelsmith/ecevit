Milletlararası davranışta şahsiyet ikiliği

(Baştarafı 3 üncü sayfada)

se beğenmedi. «Pasif» ve «uyuşuk» buldu, ve alâyişle, Cumhuriyet çağımızın «aktif» dış iyaset çağını açtı.

Demokrat Parti iktidarının 7’inci yılına girerken bu «aktif» dış siyasetin sonuçlarına bakmak ibret vericidir. Türkiye gerek Balkanlardaki gerek Ortadoğudaki hemen bütün dostlarını, dostlarıyla birlikte de bütün manevî liderlik imkânlarını kaybetmiştir.

Türkiye, milletlerarası davranışında İngiltere ve Fransa nınki kadar derin bir şahsiyet ikiliğine sürüklenmiş, Türk milleti sık sık kendini, Cumhuriyet Türkiye’sinin temelinde yatan ilkeleri inkâr eder durumlarda bulmağa başlamıştır.

Kapanmakta olan emperyalizm çağının son temsilcilerinin Ortadoğudaki vekâletini sanki Türkiye üzerine almıştı. Onlara karşı beslenen bütün husumet şimdi Türkiye’ye de yöneliyordu.

Bugün Türkiye. Ortadoğu meselelerine, sadece İngiltere ve Fransa'nın artık işe yaramıyan gözlükleriyle bakar hale gelmiştir. İngilizler bile zaman zaman bu gözlükleri çıkarmak İhtiyacını duydukça, karşılarında buna en büyük engel olarak Türkiye’yi bulur olmuşlardır.

Türkiye. Ortadoğu meseleler! ne bu bölgede yaşayan milletlerin menfaatleri, kaygıları, ülküleri yönünden bakma, bu bölgenin meselelerini bir Ortadoğu memleketi olarak düşünme yeteneğini kaybetmiştir.

Bütün bunların sonucu olarak şimdi Türk milleti, her adımda inandığı ilkelerle, bağlandığı ahlâk kurallarıyla celişmelere düşmenin. Doğu Akdenizde, Ortadoğuda. Kuzey Afrika’da, kendini, başkaları hesabına müstemlekeciliği savunur veya destekler durumda bulmanın azabı ve şaşkınlığı içinidedir.

Başka topraklarda hiç bir menfaati kalmamış, bugünkü şınırları içinde yaşamayı varlığının ve gelişmesinin şartlarından biri olarak kabul etmiş bir memleket! böyle bir duruma sokan bir dış siyaset, «aktif» olmak şöyle dursun, en hafif bir ifadeyle, başarısız ve yanlış bir dış siyasettir. Kendi yararımıza olmadığı gibi. Batılı müttefiklerimizin de yararına değildir.

Oysa şimdi Türk milletinin elinde, Cumhuriyet Türkiye’sinin temelindeki ilkelere, ahlâk kurallarına bağlı bir dış siyaset gütmek için heriİmkân vardır. Türk milleti, aneak bu imkânları kullanabildiği ölçüde, milletlerarası münasebetler alanında lâyık olduğu mevkii yeniden kazanabilecek ve 7 yıldır yoksun kaldığı vicdan huzuruna yeniden kavuşabilecektir

Cambridge MASS

Bülent ECEVİT