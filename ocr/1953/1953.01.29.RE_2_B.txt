Dünya Politikası

Dulles’in Demeci

Yazan: Bülent ECEVİT

Son Havadis

29 Ocak 1953
   
Yeni Amerikan Dışişleri Bakanı Foster Dulles, Bakanlığı müzakere edilirken Ayan Meclisi Dışişleri Komitesinde verdiği izahat açıklandıktan hemen sonra, millete hitaben de radyo ve televizyonla bir konusma yapmıştır.
   
Bu, Foster Dulles’in Dışişleri Bakanı olarak verdiği ilk resmî demeçtir.
   
Bakanlığı görüşülürken verdiği izahatla bu demeç biribirini tutmaktadır. Radyo ve televizyon demeciyle, Dulles, ilk izahatının özet olarak yayınlanan metinini açıklamış almaktadır.
   
Cumhuriyetçi İdarenin güdeceği dıs siyaset hakkında söylenenlerle, Foster Dulles’in son demeci karşılaştırıldığı zaman, bu siyasetin ana hatları az çok belirmektedir.
   
Gerek izahatın gerek demecin müphem bıraktığı cihet, bu siyasetin tatbikinde kullanılacak metottur. Metodu da küçümsememek gerekir. Kullanılacak metot yüzünden, ister istemez, gayenin dışına tasılması beklenebilir. Hissedildiği kadar İngiltere'nin de kaygısı buna dayanıyordu.
   
Fakat, iktidar mevkiine gecip bütün insanlığın sorumluluğunu yükledikten sonra Cumhuriyetci Dışişleri Bakanı tarafından yapılan konuşma, her çeşit kaygıyı giderebilecek mahiyettedir.
   
Dulles, Amerika’nın bundan böyle daha “dinamik ve pozitif” bir siyaset güdeceğini belirtirken, bir Dünya harbi doğurabilecek hareketlerden, ve demirperde arkasında kanlı ihtilâller çıkarmaya matuf tesebbüslerden kaçınılacağını israrla, kesin olarak belirtmiştir.
   
Konuşma, Çin toprakları üstünde bir teşebbüse gecileceğine, yahut Milliyetçi Cin’in böyle bir teşebbüse teşvik edileceğine dair en ufak bir ima bile taşımamaktadır.
   
Dün gelen bir habere göre, Birleşmiş Milletlerdeki Milliyetçi Çin Delegesi, Formoza’daki kuvvetlerin kıt’a üzerinde harekete geçmesini. ve bu hareketin Birleşmiş Milletlerce desteklenmesini ileri sürmüştür. Dulles tarafından yapılan konuşmanın ışığı altında, bu Çin teklifi, yalnız kalmakta, yeni Amerikan dıs siyaseti hakkındaki ilk söylentilere güvenerek yapılmış beyhude sondaj intibaını vermektedir.		

Dulles'in demecinde, yeni Amerikan dış sivasetinin ana hatları şu şekilde belirmektedir:

1 - Komünistlere karşı, şimdiye kadar güdülen "durdurma" sivasetinden bir adım ileri gidilecek; Komünistler tarafından bu güne kadar elde edilen haksız kazançlar onlara bırakılmavacaktır. Bu kazançların büyüklüğünü rakama yuvarlak gösteren Dulles, 7 yıl önce ancak 200.000.000 insana hükmeden Sovyetlerin bu gün 800.000.000 insana hükmettiğini belirtmiş, ve Sovyetlerin bu basarıyı harbe bas vurmadan elde ettiğini hatırlatmıstır. Dulles'e göre, Sovyetlerin harpsiz olarak elde ettikleri bu kazanc. onlardan, gene harpsiz olarak geri alınabilir.

2 - Bunun için psikolojik harbe hız verilecektir. Hürriyet sevgisini. demirperde arkasındaki millelere de aşılamak. daha doğrusu, onlarda henüz sönmemiş olan bu sevgiyi körüklemek icin çalışılacaktır. Demirperde arkasında geniş bir temizleme hareketine geçilmiş, ve baskının arttırılmaya başlamış olması, ezilen yüzlerce milyon insanda artık tahammülsüzlük başladığına işaret sayılabilir.
   
3 — Komünistlerle silâhlı mücadele cephesi genişletilmeyecek, fakat gerek Kore’de gerek Güney Doğu Asya’da çarpışmaların, bir an önce, Batılılar lehinde sona erdirilmesi için teşebbüse geçilecek, Japonyanın da güvenliği sağlamlaştırılacaktır. “Pozitif ve dinamik” siyasetin belki de ilk örnekleri buralarda verilecektir.
   
4 — Birleşmek ve sağlam bir savunma cephesi meydana getirmek hususunda türlü güçlükler çıkaran Batı Avrupa memleketlerine karşı daha müsamahasız davranılacaktır. Dulles, Batı Avrupa’ya Amerikan yardımının ancak birleşme yolunda ilerlemeleri şartı ile devam edilebileceğini acıkça ihtar etmiş, Karşılıklı Güvenlik Teşkilâtı Müdürü Stessen’le beraber Avrupa’ya yapacağı gezide, bu memleketlerden edineceği intibaın, ilerde yapılacak Amerikan yardımı üzerinde büyük tesiri olacağını belirtmiştir. İhtar, yalnız Fransa ve Almanya’ya değildir. Dulles, İngiltere’nin de ayrı bir yol tutturması karşısında Amerika’nın kayıtsız kalamayacağını ima etmiştir.
   
Buna göre, “pozitif ve dinamik” siyasetin ikinci büyük örneği, Batı Avrupa’da verilecek demektedir.
   
5 — Henüz Sovyet nüfuz bölgesine girmemiş olan Orta Doğu, Afrika ve Güney Amerika’da, Komünistler lehindeki ve Batılılar aleyhindeki cereyanlar kuvvetlenmektedir. Amerika, Komünistlerin burada güttüğü uzun vadeli siyasete simdiden set çekmek icin tedbirlere bas vuracaktır. Bu arada, Orta Doğuda bir savunma sistemi kurulması yolundaki teşebbüslere hız verilecektir.
   
Yeni “pozitif ve dinamik” siyasetin üçüncü örneği de Orta Doğuda beklenebilir.
   
Psikoloiik harpte de “pozitif ve dinamik” bir siyaset takib edebilmek için uygun bir metod bulmanın pek kolay olmayacağı tahmin edilir. Psikolojik harbin başlıca yolu propogandadır. Propogandada ise, Komünistlerin, Batılılara nazaran daha avantajlı olduğunu kabûl etmek gerekir. Batının bu hususta zayıf olması, meziyetlerinden ileri geliyor. Batı memleketlerinde kulaklar ve gözler, her türlü propogandaya açıktır. Demirperde arkasına ise ses ve yazı geçirebilmek çok güctür. Komünist baskısı altındaki 800.000.000 insanın büyük bir kısmı hür dünya ile bütün bağları kesilmis durumdadır.

Öbür taraftan, Komünist "ahlâk"ı, her türlü yalanı çeşru görmektedir. Komünistlerin yalan silâhı, demirperde içinde ve dısında mütematiyen islemektedir. Batılılar, ne kadar çalışsalar, bu silâhın tesirlerini kolay kolay silemeyeceklerdir.

O bakımdan, Amerika'nın, psikolojik harpte, şimdikinden pek ileri gidebilmesi güç olsa gerektir. Avrılık demecinde Truman, demirperde gerisindeki insanlara nüfuz edebilmek hususunda, beklevip ümit etmekten baska yol olmadığını îma ederken herhâlde. acı gerçek önünde bütün samimiliği ile boyun eğmiş oluyordu.
