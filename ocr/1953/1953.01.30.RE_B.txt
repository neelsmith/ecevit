Dünya Politikası

Balkanlardaki gelişmeler

Yazan: Bülent ECEVİT

30 Ocak 1953

Son günlerde, Türk, Yunan Yugoslav ve Italyan devlet adamları arasında yapılan görüşmelerle ilgili resmî tebliğler kesin bir şey söylememekle beraber, gerek bu tebliğlerde kullanılan ifadelerden gerek ajans ve basın yorumlarından ve istihbaratından anlaşıldığına göre, Balkanlarda, Türkiye, Yunanistan ve Yugoslavya arasında bir savunma andlaşması imzalanmak üzeredir.
  
Yakın zamana kadar her türlü yazılı andlaşmadan kaçınan Yugoslavya’nın bu görüşünü değiştirdiği, Belgrad ve Atina kaynaklı haber ve yorumlarda ısrarla belirtilmektedir.
  
Şimdiye kadar üç memleketin devlet adamları ancak ikişer ikişer görüşmüşlerdir. Son gelen haberlere göre, Dışişleri Bakanı Fuat Köprülü’nün son Yugoslavya ve Yunanistan ziyaretleri sırasında, bir üçlü konferans için de zemin hazırlanmıştır.
  
Bu üçlü konferans toplanmasıyla, bir Balkan antantı gerçekleşme yoluna girmiş sayılabilir.
  
Prof. Köprülü’nün Atina ziyaretile, Güney Avrupa Müttefik Kuvvetleri Komutanı Amiral Carney’in, Doğu Akdeniz Müttefik Deniz Kuvvetleri Komutanı Amiral Lord Muntbatten’in, Güney Avrupa Müttefik Hava Kuvvetleri Komutanı Korgeneral Schlatter’in, ve Güney Doğu Avrupa Müttefik Kara Kuvvetleri Komutanı Korgeneral Wyman’ın Atina ziyaretlerinin aynı zamana rastlaması manâlı görülmüştür.
 
Resmî çevrelerde de doğrulandığına göre, Akdeniz bölgesindeki bu NATO komutanlarının Atina ziyaretleri, Balkanlardaki yeni gelişmelerin Doğu Akdeniz savunması ile ilgisinden ileri gelmektedir.
  
Doğu Akdeniz savunması NATO çerçevesi içine girdiğine göre, Balkanlardaki gelişmelerle NATO arasında bir münasebet kurma zaruretinin duyulması tabiî idi.
    
Türkiye ve Yunanistan NATO üyesi oldukları hâlde. Yugoslavya bu teşkilâtın dışındadır.
  
Yugoslavya’nın da NATO’ya girmesi sağlanmazsa söyle bir durum ortaya çıkacağı, Atina kaynaklı yorumlarda belirtilmektedir:
  
Geri kalan NATO memleketlerinin Türkiye ve Yunanistan'a olan taahhütleri, bu iki bazı memleketlere örnek olabilir. Batı Avrupa memleketleri, tarihin bıraktığı kin ve şüpheleri hâlâ aralarından silemezlerken, üç Balkan memleketi, yakın geçmişin bütün geçimsizlik ve mücadelelerini unutmak, ve günün şartlarından doğan menfaat beraberliklerini kabul etmek olgunluğunu göstermişlerdir.

Bu durumda, Yugoslavya’nın NATO’va girmek için büyük bir istek göstermesi beklenemez. Bu memleketin NATO’va girmekle elde edeceği avantajlar, bir saldırganlığa maruz kaldığı zaman NATO’dan kendisine direkt bir şekilde yardım yapılabilecek, ve İtalya'nın da. Trieste anlaşmazlığına rağmen, kendisile işbirliği zorunda kalacak olmasıdır.

Amerika ve Batılılar, en büyük gayretlerini Batı Avrupa’da sağlam bir savunma cephesi kurulması üzerinde teksif etmişlerken, böyle bir cephenin daha önce Balkanlarda kurulmaya başlamış olması, bazı memleketlere örnek olabilir. Batı Avrupa memleketleri tarihin bıraktığı kin ve şüpheleri hâlâ aralarından silemezlerken, üç Balkan memleketi, yakın geçmişin bütün geçimsizlik ve mücadelelerini unutmak, ve günün şartlarından doğan menfaat beraberliklerini kabul etmek olgunluğunu göstermişlerdir.

Nev York Times gazetesinin verdiği rakamlara göre, Türkiye, Yunanistan ve Yugoslavya’nın şimdi silâh altındaki kuvvetleri, bir arada, 900.000 e yaklaşmaktadır. Üç memleketde, bütçelerinin büyük bir kısmını savunma giderlerine ayırmaktadır.

Amerikan askeri yardımından en iyi istifade eden memleketin Türkiye olduğu, bütün askerî müşahitlerce belirtilmekte, ve Türk, Yunan ve Yugoslav askerinin, moral bakımından Avrupa’da en kuvvetli orduları teşkil ettiği gene yetkili müşahitler tarafından her vesile ile açıklanmaktadır.

Böylelikle, Balkanlar bir zamanlar Avrupa’nın en zayıf noktalarından sayılırken, şimdi birden bire, en kuvvetli bölgeri durumuna gelmiştir.

Balkanlarda kurulan bu kuvvetli cephenin. Demirperde gerisinden gelebilecek herhangi bir saldırganlığı artık başka yönlere kanalize etmesi beklenebilir.

Şimdi Batıya karşı böyle bir saldırganlığın iki yöne çevrilmesi muhtemeldir: Doğrudan doğruya Batı Avrupa’ya, yahut ta İran üstünden Orta Doğuya..

28 Ocak tarihlî yazımızda da belirtiğimiz gibi. Patı Almanya meselesi hâlledilmedikçe, Batı Avrupa böyle bir saldırganlığa açık demektir. Üstelik bu cephede Rusya, saldırganlığı, kendisi doğrudan doğruya işe karışmadan da başlatabilecek durumdadır.

Netekim Batı Avrupa’da kuvvetli bir savunma cephesinin kurulamaması karşısında Amerika’nın son günlerde duyduğu endişe, Balkanların kuvvetlenmesile Batı Avrupa üzerindeki tehtidin artmasından ileri geliyor olabilir.

Sovyetlerin, İran üsünden Orta Doğu'da bir harekete geçmeleri hâlinde de şimdilik onları durdurabilecek hiç bîr set yoktur. O takdirde, henüz zayıf olan Doğu Akdeniz savunması tehlikeye düşmüş olacaktır.

Böylelikle, Ortada Doğu’da bir savunma sistemi kurulmaksızın Doğu Akdeniz savunmasının bir şey ifade etmeyeceği meydana çıkmış olmaktadır. Orta Doğu memleketlerinin iş birliği sağlanmadıkça, Doğu Akdeniz savunması dayanıksız kalmaya mahkûmdur.

Muvakkat bîr dayanak noktası olarak Türkiye ve Yunanistan düşünülebilirse de, o zaman bu memleketlerin takati üzerine fazla yüklenilmiş. Balkanlardaki savunma cephesi zayıflatılmış olacaktır.

Bu durumu karşısında, Avrupay'ı Güney Doğu’dan gelerek tehlikeye karşı emniyet altına almak, Balkanlarda ki savunma gücünün dağılmasına engel olmak için bir Orta Doğu savun sistemi kurulması zarurî hâle gelmektedir.

Ancak, böyle bir teşebbüsün Batı Avrupa’dakilerden çok daha büyük engellerle karşılaşacağı da herkesçe biliniyor.







