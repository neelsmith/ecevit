Fotoğraf altı: Ayetullah Sumer'in bir tablosu

Devlet resim ve heykel sergisinde

"Kurtuluştan", "Çankaya'dan", "Çiftlikten" gibi, Nurettin Er güven'inkiler de öyle..

6 peyzajın 5 i Ankara'dan..

Natürmortların içinde konusu itibariyle orijinal olanı Ragıp Gökçen'in resimlerinden biri: "Balıklar".

Bu sene sergide modern resimlere biraz yer ayrılmış. Sayıca az bu resimler ama, geçen sene hemen hiç bulunmadığı düşünülürse, bu kadarına da sevinmek lâzım.

En çok bu resimler önünde duraklıyor sanatseverler. Bedri Rahmi Eyüboğlu'nun  "Bursa" ve "Veysel" isimli iki eseri var bunlar arasında...  "Veysel" resminin motifleri içinde şairin şahsiyetini belirten bir mısra da var: "Dağlar çiçek açar; Veysel dert açar."

Eren Eyüboğlu'nun "Esmer" ve "Kahve" isimli başarılı iki eseri ilgi ile seyrediliyor. Onların yanında Nurullah Berk'in bir figürü: "Ütücü".

Melâhat Ekinci'nin "Pencere Önündeki Çiçekler" isimli natürmortu, Maide Arel ve Şemsi Arel'in "Tarihî Mevleviler" ve "Banyodan Sonra" isimli eserleri de yeni resimlerin toplandığı kısmın beğenilenleri arasında.

Bu kısmın başarılı kompozisyonlarından biri Sabri Berkel'in "Süleymaniye'den Bir Köşe"si. Hakkı Anlı'nın "Çukurcuma" ve "Pencere" isimli eserleri de bu arada sayılmalı. 

"Klâsik - Modern" tartışmasına dün sergiyi gezdiğimiz sırada bir iki defa şahit olduk, İbrahim Çallı'nın, Şeref Akdik'in resimlerinin her birinin fiyatını soran bir zat, modern resimlerin önünde yanındakine "Şunlara bak, birader, dedi, acaba bunları da seven, beğenen var mı?". Sabri Berkel'in "Süleymaniye"sini yarım saattenberi seyreden bir gencin cevabı biraz sertçe oldu:

"Tabiî beyefendi.. Sizin o Boğaz manzaralarını mı seyredeceğiz yani?  Gına  geldi artık. Şu resme diraz dikkatlice baksanız a."

"Neresine bakayım kardeşim, Karmakarışık çizgilerden birşey anlaşılmıyor ki!.."

"Anlamak için dikkat etmek lâzım efendim. Ötekine bakar gibi bakmıyacaksınız ki! Biraz kafanızla bakacaksınız."

"Pekiyi nedir öyleyse bu çizgiler?  Anlat bakayım bana da anlıyayım!"

"Bakın, şu kompozisyondaki , âhenk...."

Tartışmalardan bir tanesi bu hava içinde tatlıya bağlandı. Ötekinde ise iki üniversite talebesi birbirlerini anlayışsızlıkla itham ettiler.

Serginin öteki kısmını tanınmış ressamların eserleri kaplamış: İbrahim Çallı, Şeref Akdik, Âyetullah Sümer, Eşref Üren, Feyhaman Duran, Güzin Duran, Hikmet Onat, Cemal Tollu, Halil Dikmen, Vecih Bereketoğlu, Refik Epikman, Zeki Faik İzer, İhsan Cemal Karaburçak, Cemal Bingöl, Ali Çelebi, Numan Pura, Saip Tuna, Mesut Erdem, Cevat Dereli, Melâhat Üren... ilh..

Satılan resimlerin sayısı çok değil. Millî Eğitim Bakanlığı 8 tane almış. Biri Ali Karsan'ın "Fatih" resmi.. öteki Bakanlıklar, bankalar, resmî ve hususî müesseseler pek fazla itibar etmemiş görünüyor sergiye ama "daha 13 gün var" diyorlar. Belki bu süre içinde resim alacaklar çıkar.

Geçen sene sergide bir anket yapıyorlardı. Seyircilerin en çok beğendiği resmin hangisi olduğunu tespit etmek için herkese bir pusula dağıtıyor, sonra topluyorlardı. Bu sene vazgeçmişler. Zaten geçen seneki oylamanın sonucunun ne olduğunu da bir türlü öğrenemedik. Millî Eğitim Bakanlığında imiş sonuçlar. Onu da bilen yok.

Devlet Resim ve Heykel Sergisi, daha  doğru adıyla  Devlet Resim Sergisi  15 Mayısa kadar açık kalacak. Görmiyenlere tavsiye ederiz.

A.Ö
